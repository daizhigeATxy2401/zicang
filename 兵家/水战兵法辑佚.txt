《水战兵法》辑佚
　　春秋·伍子胥
　　《太平御览．兵部四十六．水战》：“《越绝书》曰：‘伍子胥《水战兵法》：‘大翼一艘，广丈六尺，长十二丈，容战士二十六人，擢五十人，舳舰三人，操长钩矛斧者四吏，仆射长各一人，凡九十一人，当用长钩矛长斧各四，弩各三十四矢，三千三百甲兜鍪各三十二。’’”
　　《史记．南越列传》：“故归义越侯二人为戈传、下厉将军。”《集解》注引瓒曰：“《伍子胥书》有戈船，以载干戈，因谓之‘戈船’也。”
　　《汉书．武帝纪》：“甲为下濑将军，下苍梧。”服虔曰：“甲，故越人归汉者也。”臣瓒曰：“濑，湍也；吴越谓之濑，中国谓之碛。《伍子胥书》有：‘下濑船。’”
　　《汉书．艺文志》：“鲍子兵法十篇，伍子胥十篇，公胜子五篇。．．．右兵技巧十三家，百九十九篇。技巧者，习手足便器械，积机关，以立攻守之胜者也。”王先谦补注云：“《御览》三百十五并引《子胥水战兵法》皆明言出《越绝书》，《御览》七百七引《越绝书》：‘子胥船军之教。’，以上今《越绝书》所无。”

