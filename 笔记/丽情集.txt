丽情集　宋 张君房

　　○浣沙桂子

　　霍小玉侍儿之名。

　　○遗策郎

　　郑生过李妓宅，见娃徘徊不能去。诈遗以驻马，后访，自呼曰：前遗策郎也。

　　○卷中人

　　唐裴敬中为察官，奉使蒲中。与崔徽相从，敬中回，徽以不得从为恨，久之成疾。自写其真以寄裴曰，崔徽一旦不如卷中人矣。

　　○寄泪

　　灼灼锦城官中奴，御史裴质与之善。裴召还，灼灼每遣人以软红绢聚红泪为寄。

　　○环者还也

　　崔郎寄张生信有玉指环云：“环者还也。”

　　○燕子楼集

　　□□徐之名倡，张建封纳之于燕子楼。张卒，ツツ思之。问者辄答以诗，仅三百片名《燕子楼集》。

　　○秋云罗帕

　　贾知微曾城夫人杜兰香既别，赠贾秋云罗帕裹丹五十粒云，此罗是玉女缫玉蚕茧以织成。

　　○沈翘翘

　　文宗时宫人有白玉方响，以犀为椎，以紫檀为架。后出宫归秦氏，秦出翘制曲，以寄之，名曰忆秦郎。

　　○非烟

　　咸通中武公妓也，善击瓯。其聆赵象窥见，因门媪以玉叶笺题诗寄之，非烟以连蝉锦香囊并碧花笺赠象以通其意。

　　○薛琼琼

　　开元中第一筝手，中官杨羔潜还。崔怀宝饮羔薰香酒曰：“此以春草所造。”羔令崔作词，方得见琼琼。崔曰：“平生无所愿，愿作乐中筝。近得佳人纤手子，砑罗裙上放娇声。”

　　○柳枝娘

　　洛中里娘也，闻诵义山燕台诗，乃折柳结带，赠义山乞诗。

　　○香儿

　　元载妾薛琼英，幼以香杂饮食啖之，长而肌香。
