国雅品 明 顾起纶


　　夫韩婴作传，聿兴触感之情；匡鼎说《诗》，颇适解颐之趣。彼荆筑悲歌，而燕丹变色；嵇琴雅春天，惟向秀擅聆。岂同声起予，合志发愤邪？余作《国雅》既成，复就选中若干名家，逆自洪初，以迄嘉末，怜高哲之既往，嘉英篇之绝倒，辄一赏雀之。偶有所得，僭附鄙见，从世代编次，非敢谬诠甲乙。迨今名达乡范，固多阙文，特标品目，尚俟知方言，为之扬榷。盖采音吴札，会阝得无讥；藻品梁嵘，没者斯撰。例当窃比於是，名之曰《国雅品》。若夫品之源流，前贤叙论，代有高鉴，惟严仪卿一家，颇称指南。至我盛明弘嘉间，又谆谆刻迪。如昌穀《谈艺》，足起膏肓；茂秦《诗说》，切於针砭：用修《诗话》，深于辩核；子循《新语》，详析品汇；元美《卮言》，独擅雌黄。五家大备，将何复云。

　　◎士品一（国初迄洪武，凡二十有五人。）

　　高侍郎季迪始变元季之体，首倡明初之音。发端沈郁，入趣幽远，得风人激刺微旨。故高杨张徐，虽并称豪华，惟季迪为最。其古体咀嚼刘桢，近体厌饫李颀。如《长门怨》云：“群明犹不察，妒极是情深。”蓟门行云：“中国多荒土，穷连何用开？”《少年行》云：“宝刀不敢轻输却，明日沙场欲报恩。”《猛虎行》云：“猛虎虽猛犹可喜，横行只在深山里。”《郊墅》云：“僧来双屐雨，渔卧一船霜。”《秋兴》云：“梁寺钟来残月落，汉宫砧断早鸿过。”《寒山寺》云：“船里钟催行客起，塔中灯照远僧归。”佳在实境得句，足以嗣响盛唐。中霜隼摩空，风翻健捷。《卮言》云“季迪如射雕胡兒，伉捷急利，往往命中”，亦是名鉴。集中诸作，如：“函关月落听雉度，华岳云开立马看。兵驰空壁三千帜，客宴高堂十尤钱。”“松风吹壁鹤瓴坠，梅雨过溪鱼子生。帘外钟来初月上，灯前角断忽霜飞。”各臻高妙，不能多采。

　　杨廉访孟载才长逸荡，兴多隽永，且格高韵胜，浑然无迹。如《挂剑》《台》《江村》《郊居》《岳阳》《楼》《过》《丰城》《无题》诸作，全篇幽暢，方之钱刘或未迨，元白斯有馀。五言如：“石枕支颐冷，江标漱齿腥。”“断甓沉沙嘴，残原先露石棱。”“空阔鱼龙舞，娉婷帝子灵。”七中：“六朝旧恨斜里，南浦新愁细雨中。”又仿佛唐中兴语矣。

　　张司丞来仪体裁精密，情喻幽深，颇似钱郎。其《送僧还日本》云：“杖锡去随缘，乡山在日连。遍参东土法，顿悟上乘禅。呪水归龙钵，翻经避浪船。本来无去住，相别与潸然。”字字沈著。至《游山寺》，句有“松老知僧，禅空悟佛心”，或讥其剽窃韩翃“僧腊”“禅心”语也。昔子卿有“明月照高楼，想见馀光辉”，子美有“落月照屋梁，犹疑见颜色”。庾信有“落花与紫盖齐飞，杨柳共青旗一色”，不至于邓仿“齐飞”“一色”成句，不以为病。今来义用“老知”“空悟”虚字转妙。余近《题南林禅院》亦云：“门前流水经行意，湖上青山宴坐心。”寓目得句，偶与此合，岂有意述古邪？

　　徐方思文词彩遒丽，风韵凄朗。殆如楚客丛兰，湘群芳杜，每多惆怅。皋亭山作，全佳处当似耿湋。余尝爱其《折莲子》绝句云：“上将初分阃，儒官解习兵。风旗春猎野，雪帐夜归营。洮水从岷下，祁山入陇平。知公能载笔，草檄报连声。”中二联并佳，亦足入选。特起句不切幕职，惜之，仍附于品。

　　倪隐君元镇高风洁行，为我明逸人之宗。读其词，足以陶性灵，发幽思。至《俞子过荆南精舍》《江南曲》诸篇，振秀绝响，不忝韦柳。及集中所载《赠王生》云：“君其慎语默，世事岂余闻。”《秋夜赋》云：“恬然斯寡欲，荣名非所忻。”可想见清节，岂徒老一丘之士哉？

　　杨君廉夫才高情旷，词隽而丽，调凄而惋，特优于古乐府。而近体不免无元人风气，故元音所载者悉略之。廉夫为元进士，仕奉训大夫提举建德路总管。尝策蹇视事，江南德之，历升江西等处儒学提举。会洪武一统，应聘修史。抵京仅百日，遂谢病还云间。後临革，撰《归全堂记》，投笔曰：“九华如我，当往。”及逝，闻空中百人步履声，讵不怪哉？张外史天雨叙廉夫集云：“今代善用吴才老韵书，以古语驾御之，惟李季和杨廉夫称作者。廉夫上法汉魏，出入李唐。其古乐府有旷世金石之声。”宋文宪公景濂亦称“铁崖君声光殷殷，摩戛霄汉”。吴越名士竞归之，比东海倪元镇、昆山顾仲瑛、云丘张仲简、吴兴郯九成，皆其客也。廉夫之迹，颇类陶靖节。读其《买妾》云：“买妾千黄金，许身不许心。使君自有妇，夜夜《白头吟》。”则其不百日引去者，所指微矣。至《侠客》词云“太阿飞出匣，欲取贾充头”，又“夜宿倡楼酒未醒，飘风吹落鸳鸯瓦”，何其雄伟豪迈邪！老铁以余为知言否？

　　张学士志道境入清顿，未脱夙武。如：“野烟乔木晚，江雨落花深。鹿迹闲行见，松香独坐闻。鸟影似犹见，猿声疑或闻。”此例思深且幽，非元调也。

　　汪忠勤朝宗词新调闲，不失唐人大检。至如“倒藤悬宿鸟，绝壁挂晴霓”，“岭树垂红叶，汀沙聚白鸥”，“树密巢归鸟，溪回响暗泉”，并称幽致也。《卮言》云：“汪如胡琴羌管，虽非太常乐，琅琅有致。”余谓较之硃弦路鼗故不足，芦簧土鼓尚有馀耳。

　　孙翰籍仲衍、黄待制庸之、李长史仲修旧称“广中四杰”，并有盛才，特闲於七言。如孙之《蒋陵兒》《次武昌》，黄之《战城南》，李之《秋晴》等篇，能自迥出常境，绮崭处亦类初唐语。《楚》《骚》云：“南州炎德，桂树冬荣。”三君子之谓也。至五言近体，非其所长，故尺有所短耳。

　　刘文成伯温公伊吕之佐，文其绪馀耳。故骏才鸿调，工为绮丽。古风如《思归引思美人》，近体如《古戍》，并出《骚》《雅》，亦足以追步《梁父》，凭陵燕公矣。

　　宋文宪景濂文既综纬，诗稍平易。

　　林员外子羽才思藻丽，如游鱼水，翔鸢薄天，高下各适情性。庐陵刘子高序其集云：“已窥陈拾遣之奥，大有开元之风。”五言全佳者，如《鞭峰出塞》《送高郎中读书台》，其句有“苦雾沈旗影，飞霜湿鼓声”，似“战馀落日黄，军败鼓声死”。又“灯影秋云里，书声晚中”，似“塔影挂青汉，钟声扣白云”。七言如：“堤柳欲眠莺唤起，宫花乍落鸟衔来。”并称警绝，信不在大历下也。

　　袁侍御景文才情遒拔，往往有奇语，尤闲于咏物。其题《白燕》《闻笛》，颇为时口脍灸，盖七言律不易得。元和以还，千百年之中，仅见高侍郎一家，何其寥寥也！昔王献之调季琰曰：“弟书如骑驴，骎骎欲度华骝前。”袁之追风尚远，骋思颇逸，得次之接武。

　　王参军元章才赡思新，善绘梅竹，得意处辄题，往往奇拔，尤长于七言。如：“云合紫工虎帐，天人草入龙沙。”“海气或生山背雨，江潮不到石头城。”“千峰回影落日，万壑欲尽松风声。”抽思虽奇，摛词未秀。

　　顾居士仲瑛声调逸秀，绮缀精密，颇任侠清狂，一时名士李杨诸公，多乐与之游。晚年尝寄居吴下名刹更号“金粟居士”。其小像首戴一笠，自赞云：“儒衣僧帽道人鞋，到处青山骨可埋。遥忆少年豪侠兴，五陵裘马洛阳街。”读之想见其旷达豪迈，超然物外。

　　甘二守彦初、唐翰林处敬思颇清僻，甘如：“一标风外树，双屐雨中山。”“白草交河道，清茄捕虏营。”“锦衾成独旦，罗戾觉先秋。”唐如：“山色元来蜀，江声直到吴。”“月到翻经榻，苔缘挂壁琴。”亦是高唱。其詹尚书刘太宰方翰博三公，声调若虎步鸿苑，并有气概，特乏健彩耳。

　　赵山人景哲、郭掾史子章兴洽清真，并是逸才。赵如：“残雨挂空江，濛濛若千里。暝色夕鸟前，寒声暮猿里。”又：“飞花香度楼前幕，高柳凉生仗外峰。”郭如：“落日平淮树，春潮带皖城。”又：“东邻茅屋新烟起，南涧石桥春水生。”此例佳甚。又郭有《宿雨》云：“宿雨萧萧翠客心，高斋连日滞秋阴。一枝未遂鹪鹩志，四壁寒愁蟋蟀吟。家在淮南青桂老，门临湖水白苹深。鲤鱼风熟香粳早，钓艇论证移近竹林。”五六是唐韵，结是元调。

　　高翰籍廷礼才识博达，尝辑《唐诗品汇》，世称精鉴。及阅其集，文多而意少，且乏新兴。至《拟古》诸作，颇擅雕虫，往往青於蓝者。

　　◎士品二（永乐迄成化凡二十有一人。）

　　姚恭靖广孝性空思玄，心寂语新，其兴弥僻，其趣弥远。如：“笼驯传信鹤，池蓄换书鹅。”“翠低承雨竹，绿研讨会受风蕉。”“过林才见日，到渡不逢山。”此例已到彼岸。惠休法振，不得专誉禅藻矣。且公以慧智翊赞靖难，熏极公阶，乃萧然缁衣以终。其身了无慢惮，不贤于悻悻功名之士乎？

　　曾少詹子启该博逸荡，其才长於七言。古遂切直，健捷为工，颇以繁靡为累，故永成间多效其体。先辈于肃愍杨文贞诸公，互相宗尚，亦一时艺林风气使然也。其《行路难》《燉煌》二作，颇不失唐家声。袁氏献实云：“曾公浩如悬河，所乏严洁。”此是碗喻。

　　王翰检孟扬典雅清拔，绰有天宝俊声。如“诸天花雨遍双树慧灯悬”，“夜月桓伊笛，秋风骑营”，“孤帆乘吹发，一雁渡江迟”，“江路猿声早，山城榕叶”凉，“一灯今夜雨，千里故人心”，并是司空皇甫之馀。

　　刘孟熙涣之子，恕之弟，为会稽名家。其才思雄健，长歌颇放诞。如：“马嘶秋草阔，雕落暮云平。”“野雪消不尽，春江流正深。”属兴豪华，非鄙促语。七言《早春寄白虚室》云：“帝城佳气接烟霞，草色芊芊紫陌斜。齐雪未消双凤阙，春风先入五侯家。歌钟暗度新丰树，游骑晴骄上苑花。独有扬雄才思逸，应传丽句满京华。”颇遒丽，自是弓裘家范也。

　　浦舍人长源词彩秀润，初游闽中，访林员外子羽，自诵《荆门诗》云：“云边路绕山色，树里河流汉水声。”於是林始惊叹，遂延入社。元美品浦林为小乘法师，言未到佛境界也。又云：“听鸡晓阙疏星白，走马春郊细柳黄。衣上暮寒吴苑雨，马头秋色晋陵山。”亦是相中色语。时王学士达善、王舍人孟端为同邑名人。学士有“路分京口树，帆渡月中潮”，舍人有“腊酿多藤酒，春禽半竹鸡”，并称秀句。湛李之後，锡中三贤稍嗣中落。

　　王朝霞籍安中思多凄怨，托喻颇深。如《塞下》云：“嘶马边尘黑，鸣笳陇日昏。”《昭君》云：“身随胡地远，心是汉宫愁。”《寒村》云：“古路无行客，闲门有白云。”《鹧鸪》云：“长沙有迁客，莫向雨中啼。”《老马》云：“只今弃掷寒郊路，犹自悲鸣向主人。”读此例数篇，俱堪泪下。昔班姬寓戾写怨，应瑒托雁言怀，良有以也。公才高不遇，尝隐於长乐山中，自称“白云樵者”。竟沦於幕职，悲夫！

　　张学宪节之寓目成韵，风彩醖藉。如“秋声两岸叶，晚色万峰云”，“积水浮仙屿，寒星伴使舟”，“水蓂飞不定，沙鸟宿还惊”，陵逼少陵矣。至《与硃千户夜话》云：“瀚海地荒龙驾远，交河风急雁书沈。微卧愧乏安连策，北望胡天泪满襟。”此政英庙北征时也。情之发於忠爱不渝，能自慨切。

　　郭忠武元登《麓堂诗话》云：“公诗为国朝武臣之冠。”余钞其《战场》、《征人》二作，平易浑厚，直言赋事，譬之兵法，正而无奇，循守绳墨者也。句有“黄河白骨斜阳里，衰草连天战血腥”，将无突围破敌，有平吞疆场之志。公尝谪戍甘州时《送岳正》云：“青海四年羁旅客，白头双泪倚门亲。莫道得归心便了，天涯多少未归人。”又：“甘州城南河水流，甘州城北胡云愁。玉关人老貂裘敝，苦民平生马少游。”其激烈壮志可想。初公以拒北狩驾见谪，当时或谓公曰：“城旦夕且破，何空自苦乎？”公曰：“吾誓与此贼存亡，不使诸君独死。”及拥上皇去，公登城大恸，则非无归驾意，故社稷为重也。商文毅为公志：“廉洁尚谋，善抚士卒，有古良将风。”余观公节概颇奇，所取不颛文辞也。

　　桑别驾民怿狂士也。少有辩才，尝以孟轲自任，目韩愈文为小兒。号自称曰“江南才子”，颇不羁慢世。丘文庄公每屈节下之，其文词多寡味。《卮言》云：“桑诗如家无儋石，一掷万钱。”讥其侠而浅也。其乡之先辈偶武孟《岁暮》有云：“山响鼪鼯啸，江空鹳鹤飞。百年浑潦倒，底事未能归。”亦称胜语。《送使岭南》云：“七闽南去路迢迢，五色云中遣使轺。持节好定量天子命，观风当采野人谣。鹧鸪啼处山将寸，椰子吹香酒满瓢。记取都门相送日，高秋木落正萧萧。”颇佳。《偶偶集》脱此，今识之。

　　李文正宾之学既该博，词颇弘丽，一老於掌故。其咏史乐府，乃所优也。当时如丘邵二文庄、吴文定石文隐诸缙绅先生倡酬，多作七言律，甚至叠和累篇，每以什计。昌縠谓“先辈便於七言者，以声长字纵，可以牵合成章也。今京师缙绅每谓七言律，书轴庶不寥索，遂失作者之意”。殊不知律者以古雅沈郁为难，而七言尤不易。往有诵先辈七言律句，各减去二字，亦成章，举座大笑，故在句句字字不可断为工。又以句句字字直属为病，在气贯节续，如脉络然。所谓圆如贯珠者，即衲子数珠，若减截一一子，便不成串矣。虽盛唐诸公，惟王维李颀一二三家臻妙，太白浩然便不谙矣。明兴，自高侍郎以还，七言律流而极弊。文正公以大雅之宗，尤能推毂後进，而李何徐诸公作矣。《卮言》曰：“长沙之於何李，其陈涉之起汉高乎？“颇善比兴。读公之《花将军歌》、丘之《罗都御史》、吴之《送武靖西征》、邵之《胥门》、石之《契苾兒》诸篇，稍颉颃驰惊矣。

　　张汀洲清之纵调骋情，颇称作者。其《采莲》《昭君》，风力丹彩俱备，堪以陶写幽心。至“林叶经霜尽，河冰近午开”，是前贤未振语。殷璠所谓“意新理惬”，斯得之。

　　张修撰亨父、陆参政文量齐声竞爽，闻於海上。张之《送廷珍忧归》云：“千里征途从哭尽，啼痕终比线痕稀。”《汉宫》云：“一样玉壶传漏点，南宫夜短北宫长。”陆之《杨妃》云：“烽火照人鼙鼓急，尚疑烧烛夜催花。”《徽宗画》云：“翠辇北巡将不去，只应留与蔡京看。”调虽短而意颇长。可群可怨，二公有焉。

　　◎士品三（弘治迄正德凡三十有三人。）

　　李献吉何仲默二学宪气象弘阔，词彩精确。力挽颓风，复臻古雅。遴材两汉，嗣响三唐。如航琛越海，辇赆逾峤，琳阙珠房，辉烂朗映，各成一家之言。继而海内翕然景从，为明音中兴之盛，实二公倡之也。二公古体并出楚骚词、汉乐府而宪章少陵者，近体尤酷拟杜。李古胜何，如：“屯云出峡，惊风涌湍。波澜幻变，层彩叠出。”何近胜李，如：“石门寒瀑，剑阁朝霞。空中声色，高远难攀。”薛君采云：“俊逸终怜在复，粗豪不解李空同。”则何似胜李邪？《国宝新编》曰：“李朗暢玉立，傲睨当世。何身不胜衣，赋陵作者。”二公皎然风度，又可想矣。《直说》云：“李作诗，一句不工，即弃而弗可深惜之，李答是自家物，终久还来。岂非良工独苦邪？”二家诗大率多佳者，李如：“黄尘古渡迷飞，白月横空冷战场。”又：“日黑鱼龙豗梦泽，草青麋鹿上姑苏。”何如：“伏波铜柱冲炎塞，横海楼船出瘴沙。”又：“日月尽悬沧海树，龙蛇春压九河流。”

　　徐博士昌穀《国宝新编》曰：“博士神清体弱，双瞳烛人。幼精文思，不由教迪。”文徵仲序其《焦桐集》云：“昌穀古体合作，近体非所好，而为之辄工。”亦是赏识。余观《迪功》二集，豪纵英裁，格高调雅，驰骋於汉唐之间，婉而有味，浑而无迹。尤长於赋公布，其反骚已冯陵班扬矣，足冠盛明名家。袁氏所刻《鹦鹉》五集，稍纤华，似齐梁语。皇甫子安云：“徐诗可以继轨二晋，标冠一代。”子循亦云：“徐集独综菁英，莫可瑕类。”王元美云：“如飞仙游天，不染尘俗。”三公可谓知言矣。至献吉犹讥其守而未化，蹊径存焉。仲默云：“论文亦直取舍筏，诚为精确。”余读李何集中之筏蹊，有甚於徐者，岂力与志违邪？然李何非不见赏，抑昌穀词藻虽富，情性或有未闲，故强年偃蹇冷署，闲适之兴，其寥寥乎？余独悲夫长辔既骤，穷途忽蹶，顾未尽肆力耳。假天老其才，而追述大雅，则有唐大家，不当北面邪！

　　连司徒廷实袁氏献实曰：“李何徐连，世称四杰。李雄健，何秀逸，徐精融，连朴质。故并负盛名，辉映当代，四公殆艺苑之菁英也。”边稍不逮，祇堪鼓吹三家耳。其集中篇章颇富，如：“绿水阊门道，青一城。”“地入河源渺，天连塞日曛。”又：“鲁连箭来遣书在，微子城荒故堞留。”“千盘鸟道悬云上，五色龙江抱日流。”应是豪华语。《卮言》云：“廷实如五陵裘马，千金少年。”信然。

　　顾司寇华玉体裁变创，工於发端，斐然盛明之羽翼也。如：“经旬谢宾客，春草当门生。”“鹿饮红泉细，猿啼翠壁重。”“绿树邀行骑，青山拥寺门。”又：“御前却辇言无忌，众里当熊死不辞。”足使文通变色，彦升失步矣。

　　祝京兆希哲公之腹笥奇僻，出入《史》《汉》。其《侠少》云：“琴传雷氏断，书是汲丘藏。”其笔力殆能扛鼎者。《国宝新编》曰：“祝子傲睨冠绅，游戏文囿，蓄之海汇，发也云蒸。”信哉。

　　王吏部敬夫才隽思逸，锐於绮丽。譬之“湖外碧草，海东红云”，流彩夺目。其五言如：“云压岭头树，草连烟际村。金马当朝彦，银鱼隔岁焚。山云晴见楚，烟树远浮秦。飞鸟三峰外，孤城落照前。”七言如：“天外行云难入梦，手中转戾易惊秋。”此语直造盛唐佳境矣。

　　熊侍御士选才华惊拔，一句一字，酷尚初唐。如“野寺孤云没，春山独鸟归”，“鸡鸣岩下寺，犬吠洞中春”，已得王杨风彩，特少深致。

　　王新建伯安博学通达，诗非所优，然亦有幽逸思致。余读其《阳明先生集》，疏义侃侃，词切理约，自是经国大手。

　　硃大参升之情过其才，亦时出新语。其《函谷歌》全效高常侍，稍有蹇碍粗矗处。《对雪》有“风急仍含雨，天低欲堕云”，殆佳句也。《国宝新编》曰：”参政落笔，一扫千言。傍观者往往夺气，可谓诗豪矣。“其子子价，才藻豪爽，颇与公等。故高严竞秀，流水回合，殆山泽通气也。丁酉间，余尝与子价同舍鸡笼山房。及旅都下，子价尤善书，屡为余走笔题箑面上，颇多佳句，乃集中所遗。今散失不可得矣，惜之！

　　王司马子衡学古才辩。其为文章，多汉晋人语，特闲於古体，如阙里孔桧，泰岳秦松，苍秀挺郁。王元美讥其稍露本色，不无有之。其《南昌行》亦足以发其忠愤激烈之思。余读其《居家集》集公所自序，即张魏公辟苏云事曰：“古今人好尚，其不齐也。有如是哉？以野处为适，则视官守为樊笼；以闲散为乐，则视轩冕为桎梏。”於是乎可以观公矣。岂惟文哉！

　　郑验封继之才赋英迈，往往有新语。如“暝烟分野意，山鬼习人声”，“马上琵琶曲，流悲入汉宫”，二作并佳。《国宝新编》赞云：“灵运乐游，嵇康慕仙。超矣验封，千载同然。”余读郑诗末卷载海内名公哀，惟方公膏哭诗最多，偶无佳句。余伯父与新先生有“备见前贤体，高垂一代文”。祝公銮有“才名闻海内，气概迈儒流”。林公春泽有“病多忧国累，出为荐书行”。足以见公之概。

　　湛司马元明先生为一代鸿儒宗望。纶束发列弟子之座，事先生最久。初若崖岸，终无町畦。其为文章平易质实，诗词颇醖藉逸秀。每曰：“须发得自家意思出乃佳。”尝好登临，必谓诸生且领略山水真趣，明日补诗，率意如此。余丙辰间逾岭外一造先生之门，所处故荣盛，萧然几榻，犹事文翰，不以耄耋少替，皤然渭滨一老叟也。其诗颇得唐人古澹处。此老胸中仍无宿物。

　　严相公惟中先辈评公诗者颇多，如仪封王司马曰“冲邃闲远”，成都杨修撰曰“冲澹朗秀”，兰溪唐文襄曰“澹而远”，长洲皇甫司熏曰“调高律细”，四公其知言哉。其《灵谷》云：“窈然深谷里，疑与秦人逢。涧底茂馀雪，窗间列秀峰。”《登岳》云：“仙家鸟道迥莫到，石壁猿声清忽闻。幽泉树杪飞残滴，瑶草严岩中吐异芬。”真境与秀句竞胜，杂之《极玄》，亦足矜赏。其集大率多类钱刘语。

　　孟大理望之调雅词绮，高响奇绝，彷佛天台石梁，罗浮水帘。如：“鹊翻知浦树，人语辨江船。”“暗处猿声断，愁深搅夜眠。”“日衔天际树，云动水中山。”“乱帆何处去？风浪不知还。”又：“脩竹浓花田舍里，乱册流水寺门前。”“长桥晚落千寻影，高阁晴含尤里秋。“边峤梅花愁听角，郡庭榕叶忆鸣琴。”其《潇湘行》尤称警拔，李何不为之却立也，或讥其澹薄者甚尔。

　　殷给事近夫菁藻时髦，才情遒丽。如“波喧偏怒石，山暗欲生云”，“溪静千峰倒，云归众睿昏”，又“狂龙歌舞晚潮外，芳草历乱新晴中”，稍得凤池一毛，龙渊片四甲。如《惜梅》云：“鸣雨既过渐细微，江风飒飒吹客衣。晴云雨云自纷错，山禽相逐归。三年君盗衰疾甚，，千日归帆音书稀。丹崖夜梦桂树发，清尊共惜梅花飞。”亦清劲可诵，特重归字未工。前作“云连云断”；後作“千里孤帆”稍暢。王元美谓其如越兵纵横江淮，终不成霸。盖惜其兰馨夙焚，桂业忽折，不足悲夫！

　　顾宗伯与成、少参与行、宪副与新三先生纶，纶之伯仲叔父也。并负才艺，钟灵五泽，竞爽三吴。弱龄驰声台馆，一时名家如李何徐薛，倡酬具在。薛君采尝寓书云：“伯促擅艺名流，并继风雅，岂惟顾氏多文，抑亦词林增重。”既而後先谢政，居常与世父与明先生翕春天埙篪，殆是花萼馀辉。《吴都赋》所称“高门鼎贵”、“顾陆之裔”，千载而下，吾宗故多贤乎哉！

　　唐文襄虞佐风度环爽，学该《左》《史》，颇臻古雅，集为蔡子木所编辑。元美云：“虞佐如苦行头陀，终少玄解。”佳句如“百草牵柔风，孤峰驻落日”，“长淮接江水，千里映空色”，“夜雨分芝草，晴天落蠹鱼”，声格既峻，步骤更捷，亦作玄解语。公嘉靖乙巳秋召起复大司马，冬加太子少保，擢大冢宰，害达曙体，务在引恬拔滞。寻以病乞休，忤世宗皇帝削官，竟卒於都门谒舍。後五年有子汝楫及第，获请复官，赠少保并谥。公历部院，得谥文，出殊恤也。余尝著公《感知篇》，有曰：“公锁钥边镇，励王臣之大节；错综术艺，冠馆阁之诸贤。於是乎曰文曰襄，斯称矣夫！”

　　方宪副思道、戴学宪仲鹖、韩参议汝庆同榜齐轨，并有节气才誉。其为诗多出少陵蹊径，方稍安稳，戴韩遒暢，时有新语，其《鹧鸪》《采莲》，方故堕其云雾中。

　　孙山人太初初号吟啸，更太白山人，朗姿美髯，飘然风尘外物也。其才清趣逸，颇擅诗名。曾寓先公湖别墅，时与殷靖江近夫游，先公每论其高臻。一日，费阁老访之，竟日旷谈，率就偃卧，去不相顾，其落魄多类是。费大奇之，曰：“我接海岱奇士多矣，未有此人。”後浪游西湖茹溪间，一时名士咸钦其风。其佳句有：“山根晴亦湿，湖气夜难昏。”“长天下远水，积雾带岩扉。”“僧归虹外雨，云抱水边楼。”“浪花迎棹尾声，山影上人衣。”“清流梳石发，远雾着山巾。”“酒醒灯晕里，秋堕叶声边。”又：“百年知己长镵在，万事无心拄杖间。”“远江天入星河湿，高木谿回风露稀。”严仪卿曰：“诗有别才，非关书也。计有别趣，非关理也。”岂不然哉？大都孙诗五言得孟襄阳幽处，七言得张句曲旷处，遂致迳庭悬绝。故献吉恒云读书断自汉魏以上，盖取诸上乘，庶得中乘。

　　杨修撰用脩、张进士愈光世阀骏英，巍科雄望，嚼咀搜玉，咳唾成珠。其为诗，杨如锦城雪栈，险怪高峻，张如兰津天桥，腾逸浮空，故并锺山川之灵乎？《卮言》又云：“杨乃铜山金埒，张乃拙匠斧凿。”是讥其未融化也。杨之“罗衣香未歇，犹是汉宫恩”，“石帆风外矗，沙镜雨中明”，又“汀洲春雨搴芳杜，茅屋秋风带女萝”，“夜夜月为青冢镜，年年雪作黑山花”；张之“鸿雁不传云外字，鞭空照水中花”，“铜柱蒹葭鸿雁响，铁城烟雨鹧鸪啼”。此例数篇，非雕饰曼语。往余在滇中，以吏局经高峣，一访升慕故墅。适至自泸，会於安宁曹溪精舍，留连信宿。其落魄不检，形骸放言，指据凿凿惊座，应是超悟人。张尝与启札神交，词多敦素，亦是恬雅人。後余过沅州，慈谿冯公觞余督府，怜及杨之才器固博识，特好臧贬先辈，辄攻人沿袭之短，气象遂砭削矣。斯言其长者哉。

　　薛考功君采七岁能文，弱年擅艺，大为仪封王公判亳时所奇。文徵仲评其诗云：“古风追躅汉魏，近体有王孟风。”唐应德云：“薛从瞿老书来，得虚静语。”余读其集，古体如《江南曲》《从军行》，甚这体如《咏烛》云：“珠帘照不隔，罗幌映疑空。”又“馀花飘近渚，众鸟喧深竹”，“征鸟不返顾，浮云相背驰”，“渚花藏笑语，沙鸟乱歌声”，“翠帷低舞燕，锦荐踏惊鸿”，“飞蓬来旷野，吸木响空林”，并是警句。辟之马饰金羁，连翩蹀躞，稳步康庄，了无跼蹐之迹。王元美云：“如倩女临池，疏花独笑。”特言其秀拔处。

　　蒋参政子云才豪朗迈，颇好激赏，一时名士多延致之。其诗五言学杜，无幽闲奇语。《大婚》如：“千行烛起鸳鸯合，尤树花开凤鸟来。”《南京》云：“叠幛千重过洛邑，澄江九派胜秦川。”足称胜句。

　　夏相公公谨、马侍郎仲房二公并称隽才，夏优於词自成别调，颇多艳藻；马优於律，取法初唐，尤多华整，并少情性耳。至马之“盘危门入斗，峤迥戍通烟”，“香气蒸云上，钟声度汉回”，是江光禄未授律时语。闻马有全集何元朗处。

　　陈行卿鲁南才与顾司寇华玉、王太仆钦佩并称。如“鸟声林叶暗，山影石溪寒，”“县灯动星月，传梵起鱼龙”，“漏转云车急，花深月殿开”，“鹊观月华还映雪，龙池水色已含春”，恍乎临蓬山而俯瞰阆洲，深远郁然。

　　王给事稚钦调高趣新，颇多奇句，如深谷绵蛮，泠然幽响。其《少年行》云：“金羁及狡兔，珠缯落鸿。”《江上言怀》云：“岸束涛声急，轩凝野色重。”《还蜀》云：“峡束秋江怒，云盘石栈悬。”《吊道士》云：“海田犹有变，洞壑岂无哀。”《春昼》云：“絮飘兼鹤毳，花落罥蛛丝。”《夜坐》云：“把烛秋蛾集，开帘夕鸟过。”《闻筝》云：“思繁纤指乱，愁剧翠蛾颦。曲终仍自序，家世本西秦。”殆与高岑方轨矣。稚钦本高才不羁，尝谪裕州为监司督过，罢职还，益自放诞，或衣绯酣歌，或跨犊浪迹，作慢世之状。读其《述邃赋》，其志有足悲者。

　　◎士品四（嘉靖迄今凡五十有三人。）

　　张文肃文邦才雄思赡，抽绪错彩，遒绎华旷，江汉横流，岌然衡岳之秀也。公长於古风，其豪纵处如孙武将兵，甲队严整，鼓而为气，穷力破敌，特沈机轻袭，非所屑也。初署宫坊，素崇奖少隽。纶尝游其门，往往式我旅舍，晤言弥日。及其入相，款洽如一日，颇雅辱公深知。公七岁诵书，该博典籍，达通今古。虚怀高朗，论人贵实，临事果断。庚戌策士，多中时要，弗之讳。至西北大计，尤究心焉。是秋虏犯京师，犹力疾疏乞决白河御之。一夕梦跨鹤凌空，竟逝。悲夫！神骥当轴，长辔俄绝，纶尝哭之以律。後作“平原客散多遗刺，新垅山深断扫门。想见墓前留鸟象，几人恸哭受知恩”及《署感知编後》咏曰：“张公副相日，慷慨问遗贤。平津嗟旧阁，南麓郁新阡。赤牍三朝事，青编四海传。何当中道绝，麟丧鲁人怜。”

　　黄詹事才伯性尚冲和，韵含芳润，玄览鰲洲，茂珍琼海，为一代名家。其诗譬之龙跃悬河，凤鸣阿阁，辉映高绝。屠谕德谓其“利若刺刃，光如巨贝”，故词林宗匠也。如《虎丘》云：“夫椒先自败，於越遂能军。月落荣萝冷，花深麋鹿群。”《兴安道》云：“密云虚碍马，芳草远随人。”《夜坐》云：“野色入河汉，钟声连翠微。”《洞庭》云：“未央月转鞭殿，太液波涵翡翠楼。”《采莲》云：“青山亦有飞来日，何事萧郎未见还？”《并头花》云：“十年不到鞭阙，坐对双红听曙鸡。”并得开元风格，大历情兴，足以接武曲江，追驾岭表矣。余早岁羁旅都下，尝因张文肃交公，其风度弘朗，间素超脱。丙午间，少宰员缺，廷推忤忌者。一日罢二侍一詹，公与少宗伯崔许二公也。公遂不旋踵，飘然解龟去都。余追至通会送之，把余臂曰：“子有胜致，他日能访我罗浮之站？”後十有三载，余自郁迂道一造其门，值飓风大作，遂解手余五层之楼，遥览罗浮秀色，宛在浮白间，弥日而别。公雅有古谊，将无以言掩之。

　　高参政子业负奇气，博雅情，其为诗若磊磊乔松，凌风迥秀，响振虚谷。如：“莫作空山卧，令人白云。”“贫家满座客，闲户一床书。”“以我不得意，怜君同此心。”“磨灭名题柱，凄凉赋卖金。”“暖云蒸海气，残月吐洲晖。”又：“连山楚雨迷官舍，隔县乡音认故园。”“一官已谢於後，百亩才开莘野西。”殆秀句也。大抵高诗有情兴，通篇读去，颇沈郁。王元美谓其“高山鼓琴，沉思忽往”者是也。

　　文翰诏徵仲吴中往哲，如公之博鉴，雅步艺苑者，宜冠林壑矣。其文寂整饬，诗亦从实境中出，特调稍纤弱。王元美谓其“如小阁疏窗，位置都雅，眼界易穷，似或有之”。

　　张山人子言、傅山人梦求二山人咸工诗。张以兴豪，傅以才豪，合而有之，故不足以凌昆仑跨商岩而并称诗豪哉。尚论其志，则张贤於傅，不同日语矣。

　　陆给事浚明、屠谕德文升、袁学宪永之、王翰林汝化同榜入馆，并有盛才，其集各长於古风。至近体，《陆集》云：“无夜不成寐，有书空道归。”“郡古留铜狄，堂深绣土花。”“虎应窥日没，鸟亦倦天长。”又：“无因得似宫前柳，时有长条拂御衣。”《屠集》云：“飞阁秋光入，层城紫气来。”“楼空吴楚尽，江阔雨云多。”又：“霏霏绛雾炉烟合，片片轻云雉戾还。”“啼莺日送千门晓，宫柳晴含万井烟。”“繁花白日俱含笑，幽鸟逢春亦异啼。”“双观月临鳷鹊度，五楼春见凤凰栖。”《袁集》云：“迎风桂子落，照水芙蓉繁。”“蚺蛇晴挂树，射蜮昼含沙。”“屋覆湘君竹，册红蜀帝花。”又：“行天警跸驰清道，合殿炉烟散彩云。”“蜃气朝蒸疑是雾，潮声昼涌忽如雷。”《王集》云：“树绕千林秀，花分两岸飘。”“西风金雀冷，南海荔枝来。”“宝月临窗白，慈灯照榻红。”“客难东方朔，人嘲扬子云。”“浮生聊寄适，幽意★鸣琴。”有句如此，亦李唐四杰之选。此辈是层汉疏星，朗朗辉映，未足多也。

　　田学宪步禾学古才赡，网罗旧闻，多所著述。应德唐公尝目之曰文昌星精。余读其诗，古体出入《骚》《选》，颇沈郁豪纵，如探珠合浦，夜光迫人，往往眩目，故不当以一篇一句观所蕴也余素与公游，听其言若艾艾不出口者。一日觞於湖上，多多许余《泽秀集》，即席口授千言序之，故不窜一字，灿然龙雕凤咀，是捷悟伟人。

　　施少府子羽余友，卓行傅学，雅有诗名。所著诗文，尝芟齐梁之浮靡，涉曹谢之高华。稚年从父施平乐之任，过楚，纪行之作，有“云青洞庭，郢水寒梦泽”，又“千里月明来楚峡，五更猿断忆巴城”，“桃花浪阔三江水，杨柳丝长百尺楼”。邵文庄公见而大奇曰：“《风》《雅》之流也。”平生安贫乐志，海内名公咸慕其风，谓句吴有施子矣。其诗如春竹积雪，浮翠欲滴，寒松含籁，空涛劲发。《卮言》又云：“子羽如寒鸦数点，流水孤村，景物萧条。”佳篇如《送余游兰亭》云：“霭霭深竹林，林深修涧。清川流其间，悬崖俯可辨。春兰日以芳，风气日以变。君往封山人，如逢昔人面。”《游天竺寺》云：“绿湖始欣往，遐览历幽寻。册到不容路，云茂犹有林。阶前寒涧落，榻下白云深。积雪千峰里，寥然空世心。”各诣妙境，殆萧条而风趣冲寂者。学士华子潜公哭之有云：“世上交游安足多？丈夫从来贵知己。怜君家徒四壁立，中岁罢官常不给。生前独行殊寡谐，殁後遗文更论证辑？”余《感知编》亦云：“皎皎武陵子，卓荦诵其书。乐志每轻世，论诗常起予。一丞何足陋，柱下不容居。到国但观海，浩然赋归欤。尔尚终蹭蹬，时哉良可歔。”又哭云：“忆昔南塘别，嗟君如逝川。浮云无俗累，秀句有人传。高垅生秋草，空山响夜泉。知音不可作，长叹绝悲弦。”并悼之以见其素。

　　陈隐君鸣岐、陆文学一之并负计名，倡酬交欢，颇适间居之兴，亦我锡中逸流。陈有《悼鹤》，陆有《荡子妇》二作并称新拔，为篇会之秀。陆尤长於古体。

　　王山人仅初早岁英爽，读书经目成诵，画心不忘，且捷於裒撮旧闻。余尝鼓其腹云：“何便便作经笥乎？”卒称博览家。特受知於华学士公，公为艺林宗匠，多与倡和，载之集。华所赠王有云：“达人能固穷，朝夕恒晏如。愿言日相过，多闻时起予。”又：“客子本大雅，主人亦好文。饔餮以养贤，无劳事耕耘。”故不足以观仅初邪！其佳句有“抚琴聊永日，艺圃任无★”，“花树春连夏，楼台水杂山”，“落日霜渐寒，秋高夜弥永”，亦足以发隽逸之思。

　　唐中丞应德诗称名家，早居翰苑，便跻贞观武德华躅。及还毘陵，直造开元大历妙处，并足流响词林。其古体如云津跃笼，幻变莫状；近体如风涧鸣琴，幽逸有致。五方如《阳羡送白尉金山寺》《清溪庄》《赠陈千户》，七言如《寄周中丞张相公》、《赵州怀古》、《樊医》、《水灯》、《吴山人》诸篇，格高韵胜，词雅兴新，无句不秀，无字不稳，此即李何亡蹊舍筏喻也。《卮言》所指，不减定山语之作。其晚年率意，偶落宋套。《岳将军墓》二作并佳，韵用“寒”字，次句押作“身危亦自甘”，非沈韵也。直说云：“不用沈韵，便非唐诗，殆是名品。”古诗间有协用者，如：“西北有高楼，上与浮云齐。”又：“灼灼园中葵朝露待日晞。”仅见於汉人，亦《骚》体之滥觞也。至近体，则盛唐人无出韵句。今“甘”字将作“安”字，稍似理惬意完，不更深乎？

　　陈学宪约之《卮言》云：“约之如青楼少女，月下箜篌。”余读其集，篇篇都秀润，句句少警拔，亦就色象中自然写出，如波擎菡萏，净丽天茁，尚未舒笑。至《石滩》云：“石劣不受凿，水归时碍行。却令无竞性，翻作不平鸣。逆折声犹壮，崩腾色自明。我行殊昧险，於此独婴情。”词少意多，不祇比类切象，抑又深斥劣行。

　　万都督民望才清思逸，禀履高旷，言行无俗韵。其诗如空岩曲濑，宛转寥夐，时复滴沥得幽闲真趣。如“浮云看世远，短褐觉身轻”，“深旷市尘隔，萧条墟里同”，五侯延士少，数口向论证存”，“海云朝数变，山鸟暮双还”，又“我已出家惟带发，君来连榻与同心”，并得韦应物深致，惟七言气骨稍弱耳。乙卯间，丁倭变，公倡义集僧兵为捍，子婿死之，遂郁郁负疴，多寄迹兰若间。平生苦空事佛，岂夙世高僧轮化邪？余为作《感知》传後云：“万公属文藻，多著鹿园书。好道事啮缺，用兵师穰苴。素所厌轩冕，萧条只泊如。云峰随处宿，香饭净斋居。出世比丘者，应修法喜庐。寂寥甘被褐，尚论在冲虚。”殆是实录。

　　陈山人鸣野余目山人落落如行长松之下，风概颇劲。其为诗，初抉贞观以还体，晚得大历中意兴。五言如：“天远龙门敞，山空石鼓鸣。”“远月随长棹，残潮自到门。”七言如：“愁连天汉无鸿雁，梦到关山见戍楼。”“水落尽如雷电过，山回俱作凤凰飞。”并造彼境。余浪游都下时，山人寓言招致入社，句有“永和真迹依然在，遥迟逋翁续品题”。余报中有“十年漂泊成狂客，千里招寻识古心”之句，永怀旧致，便为之怆。

　　皇甫司直子安吴中雅雅有四皇甫司直子安盛称才藻，司直公所著颇富。今司熏子循公为艺苑宗望，观其序《少玄集》云：’驰骤魏晋李唐间，其汪洋浩渺，譬之观海者，斯可以见公诗矣。如《西湖》云：“丹杖远随金鹫转，锦帆齐拂石鲸回。”简子循云：“江色似迎张翰远，涛声忆傍伍胥多。”雅有此句，宜嗣冉曾。

　　吴少参纯叔词垣妙选，夙有隽才，自负雄捷，特闲於七言古。每临觞镕调，绮靡惊座，当服其伟。五言如“斋钵虫丝集，经幢鸟迹多”，“流水迷松径，间云满石林”，“珠缨蛮女谒，毳布僰人迎”，“风枥悲穷骥，秋砧乱候虫”，亦是《国秀》中语。

　　赵督察元实志尚豪迈，颇事诙谐。尝兴酣酬藻，千方言不加点缀，故捷才也。箑中偶得其三篇，偕余席上一挥而成，稍无俗韵，亦补正平之流也。旧著《感知》云：“赵公尝示遇，落落若何亲？读书适己好，饮酒陶其真。一朝受眷顾，假钺论证当迕？亲烦南面尊，赫赫震斯怒。伐海督都戎，露板荐胡公。淮阴能来楚，此是酂侯功。感激罢官去，牖下恩所予。位高奚足言，怅矣云埋处。”

　　周唐吴三山人二子言子充，乃吴下清流。周既冲寂，吴亦流暢，唐稍平远，并幽夜之逸光。

　　傅山人木虚、孙渔人可宜二公各有新声奇调，我明河岳隐沦之夐秀者。傅句云：“林缺呈江练，泉香长石英。”“崖色斜移树，泉声半出山。”“野树鸣乾叶，晴潭响暗鱼。”“月疑加镜彩，云似助衣娇。”又：“百里川原平入眺，九霄星半倒垂文。”孙句云：“啸里惊山鬼，谈中有谷神。”“野雾峰全暝，湖烟渚半昏。”“白石孤村合，青山万树齐。”“角应江声起，云兼海气浮。”其品当在李唐二孟之间。

　　蔡司空子木声调渊雅，情兴高朗，其集为杨用脩所选者，为艺林珍赏。晚岁率意应酬，似出二手。五言云：“绿帏槐影合，香饭药苗肥。”“三江看雁尽，五岭入云深。”“泉落云中碓，溪回树杪船。”“疏钟摇落叶，细寸带秋虫。”“石楼窗近斗，册郭树浮天。”七言云：“群乌绕树飞无定，黄叶从风落正繁。”“无复山门访支遁，独留径草待王孙。”“秋色总归红叶寺，楚江还见白苹洲。”此例酷似刘长卿极玄虎。至“门径近连驰道树，池塘遥接汉宫流”是讽体。子美《赠花卿》有“此曲只宜天上有，人间那得几回闻”？诗话云：“蜀中伎女竞唱之，盖谓花卿在蜀颇僭也。”公前作不无风人之旨。

　　孔方伯汝锡、包侍御元达余识二公，殆忠謇伟流，未竟其才，辄以文抒其抑郁，方之玉琢鼎夷，材良器重，款识工致，特乏弘绰耳。孔云：“窗暝垂岩树，庭昏带野烟。”“石室排云上，松门闪雾重。”“萝幌晴峰色，花钟夜壑空。”又：“一室尽攒云里树，空园全绕石中溪。”包云：“坐淹十日饮，兴洽五陵豪。”“雁归砧响急，烽至角声多。”“蔡琰降胡日，王嫱出塞时。”“迳仄才通鸟，山深秪啸猿。”“瀑泻《渔阳操》，莺调陌上弦。”“竹简滩声驶，燕支石磴危。”又：“岸柳藏侵坐密，园花隐麝隔溪分。”“石洞经秋龙不起，松枝将暝鹤初归。”“当筵解语调鹦鹉，邻院吹笙写凤凰。”二家意象都新，融炼并工，令人倾炫心目，斯江鲍之流欤。

　　白司直贞甫余读公集，未尝不增慨，何高才而没没也！品所称王翰检敬夫、康修撰德涵、廖学士鸣吾、高参政子业、王祭酒允宁，咸与齐声同好，乃调不谐世，卒老於词垣籓屏间，故名之为身累也如此。公尝语余游关西形胜，不但山川，而人物尤伟。康王作社於鄠里，既工新词垣籓屏间，复擅音律，酷嗜声伎。王每倡一词，康自操琵琶度之，字不折嗓，音落檀槽，清啸相答，为秦中士林风流之豪。余读白诗如《明月》等篇，出建安风骨，兼贞观思致，故宗子相谓总之诗不离唐五言者，最乎亦足振响长庆，继轨太傅矣。公与余有僚婿之娅旧，为《感知》小传中，有曰：“司直尝师事阳明先生学该群籍，早擅时名。及游北雍，士大夫之贤者，无不枉造焉其意气高迈，论思雅饬，慨然有孔北海之风。违时播谪者一十六年，竟沦於一郎，悲夫！”余咏曰：“白公洛下才，弱龄擅词赋。五迁仍一佐，廿载郎如故。平生抗其行，宁免时所姑。论证知高门中，延纳多韦布。一言必见赏，挥昨何顾？意气海内疏，悲哉若未遇。”

　　吴中丞峻伯、俞廉宪汝成二公初官西曹，比余舍为社，每怜其高才深致。及归田，吴每自丰中相讯不废。俞同里赓唱尤密，倏尔後先观化，抚兹遗编，重余嗟慨。吴句云：“斋钟微出坞，涧水曲穿林。猿愁巴峡夜，草暗洞庭春。驿路峰腰折，江流雪後深。”又：“花月九衢澄夜色，关山一雁动秋声。”俞句云：“花密藏谿路，峰危带石楼。”“戍苦寒花发，庭间露草深。”并堪大历十才羽翼。

　　沈隐君子羽、姚文学本修清暢间整，丘园之雅也。沈如：“林鸟啼仍歇，岩云去复还。”姚如：“马嘶中禁树，花发五陵烟。”“黄云连去路，青嶂出孤城。”词之婉丽，颇了了解人意。沈姚少时同学，分题娈童，沈云：“珊瑚枕上堕犀簪，满抱温香袭翠衾。花有并头连并蒂，带宜同挽结同心。”姚云：“席地张灯送酒筹百壶春酿散春愁。难忘花月清欢夜，半卷风帘不上钩。”并有思致。

　　高光州文中材致清赡，声调遒捷，平平写出，亦自沉净。如“《黄鸟》歌声悲，秦亡从此始”，“涛卷海门山，雪横天际鸟”，“暮湖平野渡，远树带斜阳”，“经声出院少，草色上阶多”，“许多萧瑟意，总是乱离心”，是中唐语，并流丽有情。余交公颇深，其器度率多类此。

　　何祠部叔皮不惟才高，抑又谊古。早岁绝弦，悼其烈亡，遂终身不续。其诗词博思锐，乃连翩络属，参错《史》《汉》，故是大手笔。见公诗颇多，余箧中仅得所赠长歌一篇，乃慷慨任侠语。其伯兄翰目元朗公著作尤富，即艺林所称大何小何也。二陆以还，云间复以为匹。

　　蒋户部维忠才情绮丽，颇任侠气。早岁罢官，即放浪自适，筑山穿池，遍列舞台歌榭。是游燕名处，每临赏，辄酣暢忘还，所憩阁贮书颇富。与荆川素雅，过必酬论竟日，攻难不乏，所作《刀歌》，想见豪爽。

　　李武选应祯性尚放诞，傲世寡群，日事啸咏，颇以酒为名。宦非所乐，其在留曹时，闭户独饮朗吟。有造门者，聆其音急，呼而扣之，勃然答曰：“勿废我酣兴！假令作陈尸，亦复相寻邪？”竟弗顾自若。於时风誉，以晋中兴高流目之。余与应祯同学，其束发便能诗。尝集余东林，有“不辞竹叶胡来碧，却讶莲花秋自红”之句。辄文战不利。乃锐意举业。其集中皆擢第後所辑，并朗秀冲间之辞，已造中唐佳境，当续之李晏阁，故不多让。

　　顾提鹾玄纬伯兄自少颖秀博览，过目不忘。及长，肆力编摩，手抄若干家，靡非奇橐。姚山人舜咨为里中耆儒，闻见颇博洽。学士大夫往往咨访山人，山人偶不忆者，伯兄了了能解，时人以为康成子玄之俦也。其为诗如蚝含月阙，忽吐异辉，直冲层汉。弟与兄也，故同涉龙渊，而兄独探骊贪者也。惜哉！珠藏夜壑，光照月梁，悲能已已。集中《朝云墓》云：“影沈歌扇月，香散舞衣风。”《拜表》云：“璧月沈蛟窟，丹云渺凤城。”《仰忠祠》云：“竹声鸣劲节，潭影照丹心。”《香山署》云：“庭下间罗雀，岩头时报猿。”《山池》云：“石表到公兴，池高习氏名。”《建德江》云：“峰参如列戟，沙浅不容舠。”《送吴别驾》云：“隔窗江水秋添碧，夹岸猿声夜报愁。”《送徐琼州》云：“蛤满镜飞天外月，蜃来楼结海连云。”揆之诸父前编，则五窦联珠，奚足为誉？

　　沈山人子登翛然高朗，以艺游湖海间，如九皋鸣鹤，时有清音。颇事侠兴，多浪迹於辽蓟贵豪间。时过余邸舍，必淹留青翰，每得山人诗，有绝佳者辄为好事者索去，零落无几。於残牍中得一二，如“野日寒如月，河冰聚若刀”，宛见旷思。至俞氏所编，是其败乘耳。

　　李观察于鳞《卮言》云：“五七言律至仲默而暢，献吉而大，于鳞而高。”又云：“古惟子美，今或于鳞。”余观李何之为诗，如良畯乂田，辟草艺禾，油然生矣。若夫勃然之机，至观察而始化。今督府张公序其诗文，以左迁高岑辈目之，云：“代不数而得之明，人不数而得之李。推是言也，则天宝以还，千载之下，仅得观察一人而已。”其为一时学士大夫所推崇如此，不足以厌服群心邪？余尝品其七言，函思英发，襞调豪迈，如八音凤春天，五色龙章，开阖铿锵，纯乎美矣！至五言似有不尽然者，乃稍乏幽逸情性。观察故有《唐选》行於世，五言乃止於刘长卿，自序谓“唐诗尽於是矣”。虽储韦钱郎并削之，其取指颇示严峻。其《送诸光禄》云：“芙蓉天镜晓，风雨石帆秋。”《白云楼》云：“千家寒雨白，双阙晓烟青。”《送张比部》云：“风云千骑动，雨雪二陵寒。”《出郭》云：“溪流萦去马，山路入鸣蝉。”《燕集》云：“酒奈柳花妒，人堪桂树怜。”《天井寺》云：“乔木堪知午，回峰欲隐天。”七言《送人》云：“樽中十日平原酒，袖里三年蓟北书。”《寄王》云：“上书北阙风云变，洒泪西山雪雨寒。”《送卢》云：“书上梁王还寝狱，赋成扬子不过门。”《双塔》云：“双阙星河秋色曙，千家烟雨夕阳沉。”《早春》云：“扬舲巫峡江声合，立马岷峨雪色来。”《梅花》云：“笛里春愁燕塞满，梁间月色汉宫来。”《眺望》云：“汉苑春生多雨雪，蓟门晴色满寒烟。”歌行如《金谷》、《刁斗》、《送谢茂秦》、《击鹿》等篇，一一高唱，足以感荡心灵，岂直气吞储韦，辉掩钱郎邪？其集中附载海内名家哭公诗甚富，如张督抚云：“生来语出千人废，死後名从四海知。”王观察云：“文许先秦上，诗卑正始还。”王仪部云：“天地论才尽，文章与数奇。”又：“青山一恸哭，流水若为音。”

　　俞山人云：“句陈耻重袭，文奇秘难通。”张太学云：“齐亡天下士，汉失济南生。”并追宗大雅之句，因并识之。

　　梁比部公实、宗学宪子相嘉中，海内崛然奋有七隽，即梁宗暨李吴徐三宪副，张中丞王廉访七公也。梁与宗相继中折，若夫文麟方角冢而避世，灵鹫既苞彩而阅劫。览兹遗响，未尝不掩帙而吁也！梁之七言云：“天涯尺素经残，客里分阴似小年。”“云暗故关听角断，日沉残垒见孤鸿。”“吴楚地当瓜步折，东南山拥秣陵高。”“石楼积翠临沧海，铁柱飞泉落紫虚。”“候虫声起灯花落，社燕巢空木叶疏。”宗之五言云：“路迷频勒马，尘起一弹冠。”“羊裘宁负汉，龙剑不游秦。”七言云：“昨夜羁縻胡市马，西风萧瑟汉臣缨。”“潇湘天阔春归楚，震泽风高晓入吴。”“鹦鹉昔悲湘客赋，鹔鹴初典汉臣裘。”“锦水即从巫峡去，青山定向剑门开。”“骤雷似有蛟龙怒，落日愁闻虎豹喧。”推是句也，才情竞秀，已入开元二李妙乘。宗哭梁云：“形容疑好在，消息竟论证传？”又：“仓皇不可问，陨涕《五噫》篇。”吴哭宗云：“双泪把诗还字字，一樽伤往独时时。由来腐骨无今昔，宿草宁嫌酹墓迟。”又：“金马玉珂俱往事，青门黄土竟斯人。论证堪多病冯唐老，更少平生鲍叔亲。”岘山原先阴，将复识此堕泪语。

　　卢少楩晋渡江来，赋几亡矣。自兹而作，有卢生焉，涉屈宋之华津，步班扬之高衢，弘音夕振，恍乎渔阳操挝，渊渊有金石声，眇觌创制，亦一代之赋手也。至所为诗，稍有短长。余尝评之：其古体如寒流出谷，婉若调轸，音随意适；近体如夕禽触林，矫於避缯，象逐思驰。读《蠛蠓集》所载《幽鞠赋》并狱中所上诸书，迹类韩囚，情同魏械，据愤郁之辞於钳赭之顷，号哀迫切，良亦勤矣。竟大困十馀年而始脱。斯人也，乃有斯厄。平反甫释，而年算靡永，卒槁榇於空门。此天之未定者也。假令置之金马石渠间，则《上林》《羽猎》，不足润色鸿业邪！嗟夫！世之不遇者，岂特一卢生哉？余尝一识生於邑之南濠，因详附王元美尝悼其亡之什，生也遗爽，颇复赏此否？王云：“北风吹松柏，下与飞藿会。词人厄阳九，卢生亦长逝。桐棺不敛胫，寄殡空山寺。蝼蚁与乌鸢，眈眈出奇计。酒家惜馀负，里社忻安食。孤女空抱影，寡妾将收泪。著书盈万言，一往恐失坠。惟昔黎阳狱，弱羽因毛，鸷。幸脱雉经辰，未满鬼薪岁。途穷百熊攻，蛮触新语至。词场四五侠，往往走馀锐。大赋少见赏，小文仅易醉。醉後骂坐归，还为室人詈。我昔报生札，高材虚见忌。自取造化馀，何关世途事？呜呼卢生晚，竟无戢身地。哭罢重吞声，皇天有深意。”

　　马司业负图少负逸才，风伟志迈，雅谈玄理，率多胜致。尝好祈仙，作玉华馆，极备弘丽，为江左创观。晚岁解龟，筑墅方山间，益扩前业，为藏修真境。冠蠡服憋，神超形越，时人望之为翩翩霞举中人也。尤善书法，往往对客挥洒，俄得数纸，一坐惊赏。自谓得张长史李谪仙豪处，荆扬大贾竞购之不可。其诗不尚远僻，未尝措意著象，亦朗朗可诵。故庄生寄指鹏鷃，远近虽差，各任真性。岂以遥然路旷，矜尔靡适哉？余辱公忘年交，其平生著作，每见示，为好事者所夺。余《哭公诗》曰：“忽闻笙鹤返翩翩，北院先生已作仙。声价琳琅增殁後，风流醖藉在生前。茂陵遗稿犹称疾，长史尝题自谓颠。想像方丘读书处，平生涕泪荷忘年。”

　　张太仆有功罗峰公为嘉中贤相，有功以颖拔英特，世缵厥家。弱龄振缨，即雅好宾客。时出藻语，为士林叹赏，风誉日茂。及左迁，辄负才任放，乃寄意气於歠醨，竟夭折。其志惜哉！余旧寄张二有云：“闻君谪宦下扬州，叶落淮南值早秋。尺牍欲缄初雁寄，一樽常为故人留。到官不废羲之草，乘兴还登白也楼。偶读当时贤相传，何人曾为叔歼谋？

　　◎士品目（自弘治迄今凡六十八人。）

　　徐少师子升张司马惟静华学士子潜姚山人舜咨金山人在衡

　　皇甫司勋子循硃司空士南王九江维桢王驾部子裕周太仆子吁

　　尹宗伯崇基薛学宪仲常莫方伯子良万侍郎懋卿茅副使顺甫

　　冯光禄汝言陆符卿子传周聘君公瑕陆宗伯与吉何翰止无朗

　　万礼侍思节张录宪玄超秦方伯子成谢山人茂秦俞山人仲蔚

　　王观察元美王仪部敬美黄文学淳父张中丞肖甫徐兵宪子与

　　吴学宪明卿洪山人从周张选部助甫余宪副德甫黎员外惟敬

　　王大名阳德欧司训桢伯梁中舍思伯陆山人无从沈山人嘉则

　　郭山人次甫李禁直惟寅潘白岳象安康山人裕卿梁文学伯龙

　　张太学幼于郑山人顺卿陈山人济之王太学百縠莫文学云卿

　　童太末子鸣丘户部谦之张少参安甫华比部起龙硃光禄在明

　　黄伯子吉甫叶山人茂长张文学仲立成季子玄复孙太学齐之

　　俞伯子希颜俞仲子希曾邬季子汝翼顾季子嗣海安仲子茂卿

　　右品後凡称目者，即前所序阙文例也。乃按卷编次本集，偶多同咏辈，合作一卷，间有一二家互入不次，特便阅耳。此昉史氏同传附例。

　　◎闺品（洪武迄嘉靖凡十九人。）

　　郭国嫔善理定量宗闻其贤，聘至都，竟病卒，封国嫔。事在《淑秀集》。其自哀古体，酷效蔡文姬，尤得情性之正。属圹辞於淹诀之顷，舂容永怀，非闻道超悟者畴能之。推其恒居所咏，必多雅词而见者不多。惜哉！古之宫阃里巷之语，颇关政化。今闺品中刑於内范者，自嫔始。

　　王司采《明音》所载司采《宫词》一首，颇遒丽，亦椒庭之艳发者。惜乎不多见耳。

　　中给事沈氏按《淑秀集》，沈聪慧，善属文，入宫为中给事。孝宗时试《守宫论》，惟沈文最佳，擢为第一。其《送弟就试》云：“朝迎凤辇归青琐夕捧鸾书入紫微夕捧鸾书入紫微。”又：“年来望尔登金籍，同补华虫上衮衣。”较之李唐夹纩裁锁之句，故《雅》《卫》悬绝矣，非直宫阃中语。

　　阆州妇《明音》作宋氏女子，其《题邮亭歌》是自序体，殊凄惋剀切。特不详其夫之姓字，为僚佐所嫉，监司坐赃被击，竟饿而死。仍籍其母子妇置之金齿，子复暴死中野，其妇一身奉老姑，万里之戍，狼狈甚矣。歌末云：“妾心汪汪澹如水，宁受饥寒不受耻。几回欲葬江鱼腹，姑存未敢先求死。”又：“姑亡妾亦随姑亡，地下何惭见夫面？说罢伤心泪如寸，咽咽垂头不成语。”读此至再，不觉潸然。独悲其邅回穷荒，饿寒至困，犹能从容文辞，深得情性之正，盖凛乎有烈丈夫风节者，当续之古《列女》。

　　两女郎铁氏铁方伯御靖难之师，成祖籍其两女郎於教坊，辄献二诗。长云：“旧曲听来犹有恨，故园归去已无家。”次云：“骨肉相离旧业荒，一身何忍去归倡？”并悲而婉，稍稍闻上，获赤，归於良家。

　　方氏父从军，初为伪男子，偕之还乡。值父卒，即依主舍刘氏子奇同学。及长，觉方女郎也。奇作《燕巢诗》调之，方答云，有“雄号将雌故不知”句，竟谐伉俪。

　　孟居士荆山居士其自号也。孟论硃淑真云：“作诗贵脱凡化质，僧诗贵无香火气，铅粉亦然。”其计如《春归》云：“无情最是枝头鸟，不管人愁只管啼。”《书怀》云：“天连莫看如钩月，钓起新愁与旧愁。”不但无铅粉气，且雅善用虚字，亦鱼玄机之亚。

　　陆寡妇志尚端严，观其《卖宅》《冠子》二绝可见，视今纫绮子，呼卢挥金，竟坠业倾绪，死而不悔，何欤？

　　李夫人陈氏中丞公昂之配，道州士魁之母。其集颇富，如：“绿绕郊原外，青回远近中。”又：“引泉竹溜穿云入，堕粉松花绕舍香。”“深院雪消芳草绿，小园风过落梅多。”情致幽绝，足为女郎之秀。

　　硃静庵昔刘长卿谓李秀兰为女中诗豪，余亦称硃为闺品之豪者。或讥其配周非偶，每形诸吟咏。《落梅》云：“可怜不遇知音赏，零落残香对野人。”余读其《鹤赋》云：“何虞人之见获，遂羁络於轩墀。主人之过爱，聊隐迹而栖迟。”其与周偕老，已见乎辞。所咏《虞姬》又云：“贞魂化作原头草，不逐东风入汉郊。”词义颇烈，意者周无叱咤之状，何遂抵为野人邪？斯窥之也薄矣。

　　濮孺人赛贞费文宪公叙《外母集》，谓“聪慧博雅，诗有奇思，无愧於士，因号士斋”。其《寄妹三四》云：“寒粟侵肌玉，秋蓬乱鬓蝉。”即所称奇处。

　　陈少卿妻相传少卿弃而取妾，作《寄夫》云：“新人貌如花，不如旧人能绩麻。绩麻做衫郎得着，眼见花开又花落。”晚唐葛鸦兒《寄良人》云：“胡麻好种无人种，正是归时不见归。”稍与同调。

　　碧天道人潘学使女，归裘氏。五言云：“夜久人未眠，碧水荡秋月。”“未开云外户，先听水连松。”七言云：“不知燕子栖何处，此际东风依旧回。”“明月晓光移槛白，芙蓉秋色映江红。”故《玉阶》之赋，《纨扇》之词，讵足夸邪？

　　俞节妇俞廉访之母，《早起》一首，汝成自叙，谓得之先君稿中，断为吾母诗。即其发端云：“喔喔者，亻放宾王《咏鹅》体，末作‘论证道天未明，前见红旭’。”或云：“未若‘窗前掩残烛’为佳。”

　　王素娥《钱塘喜晴》云：“试看小舟轻似叶，载将山色过西陵。”思朗致新。季兰之後，又得一俊媛。

　　杨孺人黄氏用脩公殁後，奉改元诏，得称孺人。相传孺人能诗，余见南中少年多习孺人所为小令《黄莺兒》，非只一阕。及见刘安宁有用脩手书卷亦有“日归”“其雨”之句，似用脩代内作，以其思多深僻也。若出孺人，更当流亮，故天分所限。俞氏所纂《春日即事》一首，旧说是祝英台讥梁山伯而作，余少时便闻梨园要人唱此，断非孺人所作。为附证之，恐伤闺体也。《文纂》作张九，亦非。

　　陈孺人马氏鲁南公继室也。俞氏所刻有《芷居集》如《苦雨》云：“岭云生屋角，野水没篱根。”《谢寄鞋》云：“无限巧心劳远寄，露多不忍下阶墀。”新致可诵。昔之谢媛捷咏，郑姬属辞，出自文士门风渐摩使然。

　　孙夫人杨氏文恪公志高继室也。夫人三子，皆进士，列卿曹翰苑。其《寄诸子》诗，感喻兼到，得箴规体，不有此母，焉有此子？忠烈世家，文宪作於内范，殆见国风之盛。其《闻雁》两聊云：“川原万里来何远？关塞千重度更多。曾寄尺书归上苑，还拖秋影落寒波。”以“秋影”“寒波”自对，即右丞“东家流水入西邻”例也。此非深於诗不可得。《文纂》署杨夫人作，非也。

　　◎闺品目（自嘉中迄今凡三人。）

　　姜舜玉赵燕如王文卿

　　◎仙品（洪武迄嘉靖凡七人。）

　　张外史伯雨外史清真高逸，当时廉夫仲瑛辈，咸钦其风。其诗如深谷幽兰，苾芬远袭，亦品中灵秀也。

　　张真人无为国初来真人称诗者，仅师一人。其《春晓》云：“弱柳摇烟落絮轻，绿阴初长小池平。”思亦幽间，特非霞外语。

　　卢大雅、周养真并羽流高逸。周尝被文皇帝所眷，卢又为张外史所知，知非恒人矣。余观卢之《怀古》，周之《游仙》，钧有思致。周致在方内，兴在方外。卢兴在方内，致在方外。古之沉冥，无此累心处。

　　张全一世称“邋遢张”，即三丰也。邸尝遇三丰，所与言多奇验。及即位，遣胡忠安公访之，且追及，见张大雪中戴笠披蓑，寻复无踪。时人得其蓑草一茎，烹而食之，遂却疾永年。其家故有沈香所雕小像，可尺许，嘉靖丙午间，献之永禧仙宫。其《琼花》诗云：“便欲载回天上去，拟从博望借灵槎。”便负超凡气。

　　邓羽国初尝为青阳令，後弃官入武当山为道士，不知所终。其《写怀》云：“山头月落虎长啸，海面风生龙自吟。”亦自寓得道意。嘉靖辛本间，茅山有秀头者，相传时有一虎随之，先公尝延致之。锡山三茅行宫壁上，秀尝手题一联云：“陟山惊虎啸，渡海挟龙吟。”句率类前。余见秀之谈颇文，似亦工於诗者。恒有怪语，载《知非历》。

　　钱月龄锡中道人。有《丹丘漫稿》，颇多吟咏。其“皱红榴破，新粉竹含香”之句，如盆涵鱼藻，小闲幽致。

　　◎仙品目（自嘉中迄今凡一人。）

　　吴道人少君。

　　◎释品（洪武迄嘉靖凡十三人。）

　　福慧僧宗泐泐公博达古雅，实当代弘秀之宗。高皇帝尝奇之，赐今号。其诗如乘芦涉江，雪浪凌空，步步超脱尘埃。选中有“不辞斗死多，但恨生男少”，“心非樯上帆，随风岂舒卷”，“青山白云际，绿树幽人庐”，“松响风忽来，泉流雨初歇”，“高帆天际遥，独雁云边没”，“群动夜方息，白云亦孤还”，都从陶韦乘中来。

　　来复复公富於题咏，并多感慨，所乏幽净永思。《兰若》云：“枫林不惊虎卧石，山雨忽来龙听经。”颇颇警拔。

　　一初仁公尝供事高皇帝。其为诗秀丽夐拔，如：“鸡鸣谷口风，木落溪上雨。”又：“夜壑有声都是雨，春山无处不啼鹃。”“风度钟声来北固，帆将灯影过扬州。”“虎石半销金气尽，翠崖中断剑池开。”“溪雨初晴云更折，湖霜未落草犹青。”可并净土莲花，是绰约含空之语。

　　机先妙声并洪永间高僧。《明音》所载机有《虎丘》，声有《榆城》，各一二首，未脱元调。聊备品中一流。

　　浪琦溥洽道源《文纂》所载琦题赠顾玉山二作。其与仲瑛游，亦是高逸沙门也。至洽之应制《东桥》，源之《吴江晚泊》，又琦之亚矣。

　　明秀秀公所游，皆王阳明孙太白郑少谷沈石田辈，知是高流。其《雪江集》句，如：“朔风吹断雁，斜日照荒荆。“津亭然夜火，江市脍鲈鱼。”“世难还看剑，家贫不废书。”又：“海郭清砧寒近捣，山楼短笛夜深吹。”纤裁剿净，如空际风幡，迥出凡境，不减道林思致。

　　鲁山献吉云：“鲁山，秦人也。喜儒，嗜声音。”仲默亦云：“读书好咏，旷怀善谈。”余观其《栖间集》，颇事行脚，尝历终南太行峄岱间，良多胜致。其“越平吴亦尽，剑去水空流”，“寒蝉依树响，秋藓上阶生”之句，亦自间雅。

　　果斌余辛酉秋，寓半峰竹亭中，与斌公啸咏者月馀。嘉其欣欣不倦，得远公雅致。其为诗，多在中夕沉思苦索得之，就坐挥毫，非所能也。余谓：“公作诗，如南能腰石碓米已熟，但欠筛在。”虽出一时调语，今观集中尚堪播扬。其七言是元调，意胜於格，往往有逸趣。五言多有佳者，如：“鸟栖云外树，龙护钵中莲。”“谷响珠泉落，岩危草阁悬。”是神骏语，亦皎然灵一之选。

　　方泽方益二方并小品藻才，初不详历。泽集中有《寄同学怡师住天目》，殆即是山僧也。其《燕坐》云：“物虚城是壑，心远地皆山。”味其音旨，是顿悟语。益初居听松，嘉中住惠山寺。先辈尝有买其山作宅兆者，访益於泉上曰：“师有新咏，得诵之。”益率意答云：“道人偶得‘题竹有新句，听松无旧庐’之句。”遂怃然倾意，咸嘉其深臻。余少时屡与益剧谈，其辞理俱爽，指靡不韵，才辩足以弘教者，不徒工为诗。惜其稿尽零落，粗举附於品末。

　　◎释品目（自嘉中迄今凡一人。）

　　希复

　　◎杂品（嘉中凡二人。）

　　谷郎准稚而秀特，颇好博览，兼善音律，日以文翰为业，酷昉文徵仲书法，辄佣书为计，其家诋为“书痴”。初识准於澄江张学士舟中，尝出一帙示余曰：“即此郎之诗。”殊有雅致。余怜其文而中折，乃录其数章。五言如：“逝水去不返，岁月宁异兹。”“岁易愁还尽，穷途病复多。”“十年江上病，千里客中怀。”七言云：“此夜美人何处所，若非为雨定为云。”“数日积阴气候变，薄暮飞雨半成霰。”此例辄寓栖栖疚心，悲哉其写之也。俞汝成称计有功《唐诗纪事》末载仆品郭捧剑硃戟门二家，因及欧博士书记李生。余按梁嵘《诗品》，便载惠作长即颜师伯幹者，则计亦昉於此乎？矧准之诗，殆出捧剑戟门之右，宁可废哉？

　　王芳远答黑麻朝鲜大酋长也。永乐初，诏谕木国，芳远诗以献之。至黑麻《西湖》之作，颇见慕华真切。其咏《丈葵》绝句，相传是成化间日本夷人入贡所作，不详姓氏。二辞虽未工，实列圣右文，八荒向化，丕缉我明之盛，斐然光烈，故初唐《新罗》之公布，不足颛美於永徽云。

　　◎杂品目（嘉隆间凡一人。）

　　李生英

　　岁癸酉二月月几望，雨阁清燕，爇香沦茗，细细覆校一过，似无讹舛矣。斯编信可传之百世，当与殷璠高仲武元结姚合辈颉颃，匪佞匪佞。先是同校友人周天球童珮硃在明俞渊叶之芳成淳，其从子道瀚、子祖源祖河祖汉也，并列之。同里皇山人姚咨识。 

  
