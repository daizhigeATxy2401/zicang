故宫漫载

颐和园纪游（按此记作于清宣统二年）
    宣统二年，庚戌十一月十五日，予因贡呈书籍赴京。约随俞李两君，乘驷轮马车，出京西二十余里之海甸挂甲屯工业教养学堂，当承该堂范雨农监督，介绍至颐和园。经门房太监总管，派一宫监孙石者，导之前往。由东角门，过仁寿门，见殿宇巍巍，上题额三字曰仁寿殿。甫上台阶，见有西国男妇数人，向管茶点宫监，分赏钱物，旁立戴蓝顶者，询为引领西人游毕而出者也。予三人亦在此处循例茶点毕，入殿门。又一宫监导之入，门内有院，院中即有台。第一层行列四鼎，第二层行列二龙二凤二缸，皆铜铸者。殿中有宝座，门皆封锁，不能入焉。又西行不数武，有一额，题曰水木自亲。西即昆明池，池之北有乐寿堂焉，堂即先慈皇太后寝宫。堂前亦有月台，台上设方桌一，上摆水果碟盘约十余事，皆柿子柑子等类，询为供奉先皇太后者。旁有一亭，如花园暖房然，内藏柏树一株，似珊瑚状，洵所罕见。又曲折而西，回廓湾转约数十丈，北有山，山颠有台，曰国华台，高数十仞。台下有殿，题扫排云殿。循阶而上，石级共十四层。月台上行列铜缸、铜鼎各四，铜龙，铜凤各二。殿门旁柱上有联，题曰：“嵩岳大云垂，九如献颂，瀛洲甘雨润，五色呈祥。”殿后有阁，题曰佛香阁。循级而上，入偏门。门内有石坊一，上题七字曰暮霭朝岚常自写。又北上至宝云阁，阁如八卦形，高约四五丈，皆铜铸者（缺铜窗门二，据宫监云：“拳乱时被某国兵拿去。现无此样铜，故任共缺也。”）。内长方桌一，亦然。由阁东下，即太湖假山。山有洞，回环弯曲，如蚁行九曲珠然。出洞而上，不觉至佛香阁焉。阁中供佛，佛旁二侍者像，皆金色。阁后有亭，题曰众香界。南出一门，题曰导养正性。门前有短墙，危立山际。伏墙南望，池面皆冰，亭台楼阁，历历如绘，即秦之阿房宫，想亦不过是也。又东下石洞，至一殿，题曰转轮藏。旁有数亭，亦八方形，内有轮机，高约丈余，推之旋转不已，如戏园之舞台然。又一亭，中立一大石碑，题曰万寿山昆明湖六大宇。一宫监张姓，向予言老佛爷（指慈禧太后言）在时，每年在此驻跸六月，某在此供差已十有二年云云。又至德晖殿，额曰敷光荣庆，至此已入排云殿之东偏矣。下行数武，与宫监孙石遇，因予人仁寿殿时，又经一张姓宫监导之人，伊在此守候之也。遂与谈宫中事，据言伊在匿中供差，已二十八年。老佛爷未升天时，园内近二千余人，现仅六七百人，仍苦不堪言也。予闻之慨然。又西行至一殿，题曰听鹂殿。殿对面一台，即先慈皇太后听戏处。又曲折而东，上至一亭，题曰画中游。旁有石洞，入折而出，耸立一石坊，题曰山川映发使人应接不暇十字。又至一亭，题曰湖山真意，询为先皇太后乘凉御膳处。宫监孙石曰：“此处已在山之岭矣。”向北俯视，园墙外约十里许，即民间街市。又由亭步至最高处，有一楼，题曰智慧海。对面有圆门三，题曰祗树林。楼之后面稍低处（即北山岭）见其破屋颓垣甚多，询被西人焚毁者。予惊问其故，孙石手指东北数里外，平地上之短破墙垣曰：“彼即圆明园，系咸丰年间，法人所焚毁，此处系牵连而及之者也。”予又询老佛爷何以不修，孙曰：“不详，或留为纪念耶？”予嗟叹久之。又东行山巅数里，路皆铺以水磨方砖，虽山岭一起一伏，而平仍如砥。后至一亭，题曰荟亭。循是而下，至景福阁，询为先皇太后御膳小米稀饭处。又过如意庄、平安室，至乐农轩。轩正中有空椅一，即御座也。后列条几，如民间式，左间有摇椅一，西式也，上覆以黄幔。馀皆寻常器具，亦无他奇。又由此东南下，至瞩新楼，涵远堂，堂前一池，池通山泉，水清而涔涔有声，恍有碧天深处气象。曲栏画楹，备极清幽，真红尘飞不到处也。池旁有堂，曰和春堂。堂畔有桥，曰知鱼桥。桥之四面，皆有亭台点缀其间，河流淅沥，清而且漪，山阴道亦无能逾之也。又过一院，南北房舍各四五间，南向者内存一船，北向者内藏《图书集成》一部。又西行至德和国内一殿，曰颐乐殿。殿前一大戏台，台高三层，登顶西望，玉兰堂即在目焉。询为德宗景皇帝寝殿，令人观之生感。下台至殿东廊阶上少坐饮茶，有二宫监送茶至，衣服破烂不堪，若非在人所难到之处，几以乞丐视之矣。殿两边厢房各十一间，每间界以木板。如戏园之包厢座然，询为赏王大臣跪听戏处。一褴褛宫监，尚屈膝效之，恐予不知故也。茶毕而出，已至仁寿殿之西偏，又南行至昆明湖。循东偏墙而行，约二里，行至宫门。左立一碑（即俗曰织女石），高约四五尺，系甲申年立。右卧一牛（即俗曰牵牛），长约四五尺，系铜铸成者。中有白石台阶数层，即先皇太后登小火轮，游昆明湖处。又西行过十七空桥，北行至龙王庙。庙门外东西南三面，皆立有石坊；庙之后即涵虚堂，堂后即昆明湖。隔池西北望（约二三里），孙石指红墙而告予曰：“彼即石房也，偏西者即玉泉山也。”言毕而出。遇宫监二，一老一少，相随一犬，送予出庙。其形容甚为憔悴，相与言笑而别。旋经孙宫监引至原路而归，时已四点半矣，爰志之以纪胜景云。

颐和园赋（编者按此赋  作于清光绪时）    杨小欧
  大清国慈禧端佑康颐昭豫庄诚寿恭钦献祟熙皇太后，福丽天地，寿齐山河，皇上至孝，薄海讴歌。以为天子之母，应以天下养。孝养稍阙，其如苍生何？乃筑文王之囿，择地西山之坡。山曰万寿，园名颐和。是盖圣天子之所以养其亲，亿万年之所以乐其寿。鸠工庀材，经营结构，殿宇辉煌，山水碧秀，泉石拥翠，林木郁茂，百物效灵，天工俯就，以媚于天子，以娱我皇太后者也。园之中，殿开仁寿（仁寿殿为召见处），阁启文昌（国内有文昌荡），亭知春色（知春亭），楼倚夕阳（夕佳楼）。霞芬之室（玉澜堂东殿），玉澜之堂（皇上住所）。馆宜芸碧（宜芸馆皇后住所），榭沁藕香（玉澜堂西殿为藕香榭）。藻绘呈瑞，恩风扇长（恩风扇长藻绘呈瑞八字为宜芸馆东西殿扁额）。明日达聪，元音古乐，纵之皦如，以成始作。园曰德和（戏台宫门），殿号颐乐（看戏处），上下三层，整齐错落（戏台分上中下三层，上层题曰庆演昌辰，中层曰承平豫泰，下层曰欢胪荣曝），景福高阁（在东山顶上），乐寿华堂（乐寿堂正殿皇太后住所），亭含新，意（殿后半山亭名含新亭），岫挹芝苍（乐寿堂院内有巨石，高逾丈，厚数尺，宽丈余，题曰青芝岫。相传为纯庙下江南时，出猎见此石爱之。有巨富某愿以石运京，才半道而家产已罄云。石四围皆满刻名人诗字也）。水木自清（南殿），仁风斯扬（殿西殿有扇式殿题曰扬仁风）。养云轩外（轩在山坡），含绿随香（轩之东殿曰随香，西曰含绿）。盍迟云在（山坡敞厅扁额），川抹云翔（钟式门有石刻曰川泳云飞）。半山之坡，了无尽意（无尽意轩），瞰碧圆朗（瞰碧台圆朗斋俱在山坡），凭临俯视。寻云写秋（寻云亭写秋轩俱在半山），别馔风致。千峰拥翠（山上城关），佛殿排云（排云殿在山中央德辉殿下）。众香祗树（楼琉璃牌南面曰众香界，北面曰祗树林）。智慧海滨（智慧海在山顶）。堂称介寿（介寿堂为排云殿西院），阁耸宝云（西半山有一殿，凡窗垣梁瓦皆以铜为之，世称铜殿为宝云阁）。云松巢密（云松巢在半山），湖山意真（湖山真意为西山顶头敞厅扁额）。鹂黄清听（听鹂馆戏台名），畦绿成茵（绿畦亭在半山）。窝中邵老（半山有邵窝），画里游人（西山头题曰画中游景致绝佳）。盖至此而仰太虚，清无点尘者矣。尤复楼可借秋（半山有借秋楼），门工邀月（乐寿堂西院门曰邀月门）。秋水依稀，寄澜壮阔（秋水寄澜皆亭名）。舫对鸥盟，藻深鱼悦（对鸥舫鱼藻轩处所同上）。以石为船（湖中有中西式船，以石为之，高三层，名曰石舫），因贝成阙。（山西头有贝阙）。是盖山色湖光共一楼，鬼斧神工皆叫绝者矣（乐寿堂西有楼，曰山色湖光共一楼，有石牌楼曰，天地不言工）。若乃半水之座，寄澜之堂（寄澜堂为半水座），荇桥虹拱（水座有荇桥），堂殿风凉（有穿堂殿）。云岩烟屿，蔚翠霏香（荇桥东牌楼，东面曰蔚翠，西曰霏香，桥西牌楼，东曰烟屿，西曰云岩）。可以泛挂棹，流琼觞。风流水面，荷净纳凉。其他玉带之桥（湖中有石条十七孔，曰玉带桥，为轮船来往孔道，）禅宗之窟（园内佛殿甚多），庄严华丽，结构缜密，极天下之大观，非浅人所能窥万一。但见三伏无暑，四时皆春。阁峦若剑，草浅成茵。湖水镜清，山光媚人。鱼鸟驯伏（湖中例禁渔猎，鱼鸭见人不惊），花木精神。金碧锦绣，纵横杂陈。光怪陆离，其殿堂也，深邃广敞，其阖阊也（宫门外石旁为军机外务部等衙署，左旁为御膳房档房，以至梨园子弟住宿处咸在焉。盖皆为皇太后驻园时特设值差衙署），环绕曲折，其垣墙也，文石铅砌，其康庄也，层楼叠阁，其戏场也（戏台高数层）：轮转波接，其舟航也；宝塔佛殿，如众香也，石峒寻丈，如周行也（山上石峒，高逾十丈，可拾级而上），湖光山色，浑相当也，玉泉香山，其可望也（山之右为玉泉山、香山，玉泉水甚清洁，皇太后即饮此水），于以魅炎热，得清凉，觐外使，朝侯王。是乃化工大造，弦穹彼落，策河岳，辟上方，为之颐养圣德，万寿无疆者也。是用卑太极，陋未央。驾九成，傲健章，轶汉晋，薄齐梁。湘宫无宋，骊宫无唐。而何夸乎迷楼？遑足论乎阿房哉？

    望江南（编者案，此词作于光绪时，皆咏颐和园故实，故录之）王佑遐

    排云立，飞观耸神霄。双鹤每邀王母驭，六龙时见玉宸朝。阿阁凤皇巢。
    山径转，云磴郁纡。盘闻道炼颜仙姥健，御风不用日华车，飞佩响琼裾。
    云木杪，瑶殿敞山阿。天上也思安乐好，璇题新署小行窝，富贵到烟萝。
    金阙秘，朝暮降真仙．甲乙亲排承直日，英皇分侍上清筵来往各翩然。
    新涨落，荇藻碧叁差．個驾潜虬凌弱水，人间遥指是晴霓金翠接天西。
    多少事，天上异人间。电入夜城光不灭，月临篷岛影常圆，云水共澄鲜。
    壶中静，挥洒出天真。题徬少霞官阁吏，侍书南岳召夫人清极绝纤尘。
    炳外柳，空翠湿衣裾。三塔高低连北镇，六桥缥缈似西湖图画定谁如。
    屏山曲，云母绕周遭。玉座重重遮锦幄，琪花密密护仙茅寒重觉天高。
    阑干側，风景更谁同。千步长廊随曲水，万栋寒翠问鞋红迎面碧芙蓉。
    琉璃壁，云影四周围。不遣轻尘粘舞席，爱移行幛傍歌台羯鼓报花开。
    云水畔，奇幻绝人寰。泛海灵槎疑化合，出林高阁欲藏山休作化城看。
    仙路迥，天外望清鸾。最是云间鸡犬乐，因缘分得鼎余丹长日守松坛。
    骖鸾路，行近意都迷。柳岸风轻烟絮软，芝田日暖药苗肥云控漫如飞，
    游仙乐．弹指现林丘。宝气远腾天北极，豪情亲遏梅西流终古不知愁。

记圆明园（霏谭）钵提
    清圆明园，在京城西，出乎则门三十里，畅春园北里许，世宗藩邸赐园也。圣祖常游豫西郊，次于丹棱，沂乐其川原，因明武清侯李伟清华园旧址，筑畅春园。藩邸赐园，放在其旁。雍正三年，乃大宫殿朝署之规，以避暑听政，前临西山，环以西湖，湖水发原玉泉，山曰瓮山，度宫墙东流入清河，《水经注》所谓蓟县两湖，绿水澄澹，燕之旧池者也。东流为洗马沟，东南合高梁之水，故鱼稻饶衍，陵泉交绮。高宗嗣位，海宇殷阗，八方无事，每岁缔构，专饰园居。大驾南巡，流览湖山风景之胜，图画以归。若海宁安澜园，江宁瞻园，钱塘小有天园，吴县狮子林，皆仿其制，增置园中，列景四十，以四字题扁者为一胜区，一区之内，斋馆无数。复东拓长春，西辟清漪，离宫别馆，月榭凤亭，属之西山，所费不计亿万。园地多明故珰别业，或传崇祯末，诸阉皆以珍窟宅于兹。乾隆间溶池发金银数百万，时国运方兴，地不爱宝，上心悦豫，殚精构造，曲尽游观之妙，元明以来，未之闻也。每岁夏幸园中，冬初还宫。内廷大臣，赐第相望，文武侍从，并直园林。入直奏对，昕夕往来，络绎道路，历雍、乾、嘉，道百余年于兹矣。文宗初，东南俶扰，上初即位，求直言，传胜保、曾国藩，袁甲三三臣，既以塞程徐陆，先朝重望，相继倾覆。始终用前言事者，备畀重任，三臣支柱，敌不犯畿。然迭胜迭败，东南数省，蹂躏无完土。上闵苍生之颠沛，慨左右之无人。九年冬，郊宿于斋宫，夜分痛哭，侍臣凄恻。大考翰詹，以宣室前席命题，忧心焦息，伤于祸乱。然后稍自抑解，寄于文酒，以宫中行止有节，尤善园居，冬至入宫，初正即出。时园中传有四春之宠，皆汉女分居亭馆，所谓杏花春，武陵春，牡丹春，海棠春者也。然上明于科兵，委权阃外，超次用人，海内称哲。而部院诸臣，无所磨厉，颇袭旧敝。而得肃顺敢言自任，故委以谋议。先是道光二十年，英吉利商船，至广东香港，求通商不得，又以烧烟起衅，执政议和，予海关税银千八百万。英夷请立约，广督耆英与议十年，届期而徐广缙督两广。英人至广州，拒不许人，以受封爵，英人恨焉，至入广州。咸丰元年，法人乘中国多故，复以轮舶直入大沽台，王僧格林沁托团练之名，焚其二船，尽击走之。敌侦知朝廷本无意备战，半年再犯天津。僧邸狃于前役，亦稍轻敌，未阵而敌骑长驱矣。十年六月十六日，上方园居，闻夷骑至通州，仓猝率后嫔幸热河。道路初无供帐，途出密云，御食豆乳麦粥，而十七日英兵叩东便门。或有闭城者，闻炮而开。时恭亲王任留守，亟请和，议将定，十九日洋兵至圆明园宫门，管园大臣文丰当门说止之。洋兵已去，而奸民乘隙起，文丰趣召守卫禁兵，一无在者，索马还内，投福海死。奸人乘时纵火，入宫劫掠，洋兵从之，火发三昼夜不熄。初，英使巴夏里已拘刑部，和议成，以礼释囚。于是巴夏里仍为统帅，陈兵仗至礼部，订约五十七条，予海关税三千六百万，英人亦抵偿圆明园银二十万。而王公覆奏未敢斥言，即文丰与主事惠丰同死于园，亦不称殉难，但言遭兵燹而已。未几文宗晏驾热河。穆宗时国家益多故，未敢暇豫，园自是荒废，仍令宫监管守，兼设参将驻焉。光绪初，颐和园成，故园遂无复问者。今清华学校，其遗址也。清世宗为皇子，当花时迎圣祖至赐园，而高宗年十二，以皇孙侍左右，后乃增拓为圆明园。御制诗常夸乐之，然犹殷殷踵事之戒，勒记园石。仁宣继世，日忧国贫，游豫不屡，文宗稍复园居。慈安后常有脱簪之谏，帝亦未尝不敬纳也。庚申之变，遂委榛莽。同治初双鹤斋尚存，若天地一家春，镂月开云台，朗吟阁诸胜，则皆不可访寻矣。天地一家春者，慈安后所居，镂月开云台，即所谓牡丹春也。又园未焚前一岁，相传上坐寝殿，见白发老者，自称园神，请辞而去。上梦中加神二品衔，明日至祠谕祀之。王湘绮《圆明园词》有句云：“妖梦林神辞二品，”即指此也。果未一祺而遭毁，岂兴废固前定欤？同治八年，御史德泰，请按户亩麟次捐输复修，而大臣以侈端将启，请旨切责谪戍。未行，忿悔自死。自此莫敢言园居者。光绪中，叶赫那拉氏移海军费八千万筑颐和，巨丽过畴曩，而不修故园，重违先朝戒也。

记三海（铁笛亭琐记）餐英居士
    三海中有所谓围城者，承光殿即在其上，老栝数株，大可合抱，皆元时物。殿中祠胡神，目光凶射可怖，此佳肚之地，乃崇淫祀，弥复可借。余凡两至其地，意皆属洒台，右转过仪鸾殿，又过紫光阁。阁中本藏前清勋旧画像，今则空橱立壁间，百无一存。庚子时敌兵阑入，撕裂而焚毁之，然其中有和砷像，虽毁之亦无惜。紫光阁前石路，宛宛入绿阴中，枯柳半僵，柯叶尚郁茂，摇荡半空之上。时方秋初，荷花半残，绿叶尚弥望。垂至洒台，则长桥虹偃。过桥始得路，阶级修广，可丈许，趣涵元殿路也。桥断，接以薄板，厚仅指许，稍践则动摇弗宁。桥南北立警察所四，昼夜持械防卫，非防盗也，防景帝自禁中逸出耳。殿中帘幔四垂，积尘盈寸。左右各有配殿，殿廊左转深黑，似西湖紫云洞，皆灵石，叠为小山，上蔽萝薛，桐栝杂植，不辨柯叶。穿洞而出，石荦确如天然。而补桐书房，即背此山而构，开窗面水，颇幽阒，有山林意。其下水次作数亭，亭柱皆绛，想隔水望此亭，在万绿中出深红，足增无数画境矣。琼笔岛微有山居气象，寄石皆辇自艮岳，必在金之完颜亮时，彼元帝伧俗，不足以语此。最高有琼岛春阴碑，则乾隆手书也。承露盘绝小。小殿中仍祠胡神，座旁列四泥虎，神八手槎桠，怪状可笑。殿顶砖塔刻梵字，行人于官墙外已望见之。五龙亭列峙水上，就金鳌玉蝀桥，观之了了。余竟来之到，以日暮匆匆归，三海中仅历其二，用待后游耳。初咸丰帝属意廁明园，数游燕其间，庚申为外兵焚毁。毅帝既亲政，奉东朝旨修圆明园，御史沈淮抗疏力争，以为糜费，姚百川继之，言三海在禁闼之下，便于宸游。毅帝召对，言曰：“尔家独无老母耶？老母偶欲游适，亦人子分耳。今太后欲少修圆明园避暑，汝独不肯，问心安乎？”姚奏言三海佳，毅帝授与朱笔曰；“汝细疏三海风物，果胜于圆明园否？”姚遂草草对答。时隆寒，皮袖口与笔为梗，毅帝为姚上袖口，令竟书。书竞，毅帝曰：“吾即以汝书为凭信矣。”越日下诏修三海，圆明之役遂罢。呜呼！柏梁灾后宜春起，孰知颐和园之役，乃尽覆海军之费于其间，此又沈姚二公之所料乎？
