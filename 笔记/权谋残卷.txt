权谋残卷  [明]张居正

　　目  录

　　智察   卷一
　　筹谋   卷二
　　用人   卷三
　　事上   卷四
　　避祸   卷五
　　度势   卷六
　　攻心   卷七
　　劝奇   卷八
　　谬数   卷九
　　机变   卷十
　　讽刺 卷十一
　　中伤 卷十二
　　美色 卷十三

　　智察卷一
　　月晕而风，础润而雨，人事虽殊，其理一也。惟善察者能见微知着。
　　不察，何以烛情照奸？察然后知真伪，辨虚实。夫察而后明，明而断之、伐之，事方可图。察之不明，举之不显。
　　(此处缺36字)听其言而观其行，观其色而究其实。
　　察者智，不察者迷。明察，进可以全国；退可以保身。君子宜惕然。
　　察不明则奸佞生，奸佞生则贤人去，贤人去则国不举，国不举，必殆，殆则危矣。

　　筹谋卷二
　　君子谋国，而小人谋身。谋国者，先忧天下；谋己者，先利自身。盖智者所图者远，所谋者深。惟其深远，方能顺天应人。
　　守之伐之，不如以德伏之。(此处残缺)宜远图而近取。见先机，善筹划。
　　(此处缺22字)圣王之举事，考之于蓍龟，不如谛之于谋虑；炫之以武，不如伐之以义。
　　察而后谋，谋而后动，深思远虑，计无不中。故为其诤，不如为其谋；为其死，不如助其生。羽翼既丰，何虑不翱翔千里。
　　(此处残缺)察人性，顺人情，然后可趁，其必有谐。
　　所谋在势，势之变也，我强则敌弱，敌弱则我强。倾举国之兵而伐之，不如令其自伐。
　　勇者搏之，不如智者谋之。以力取之，不如以计图之。攻而伐之，不如晓之以理，动之以情，诱之以利；或雷霆万钧，令人闻风丧胆，而后图之。
　　(此处残缺)实以虚之，虚以实之，以其昏昏，独我昭昭。
　　人皆知金帛为贵，而不知更有远甚于金帛者。谋之不深，而行之不远。人取小，我取大；人视近，我视远。未雨绸缪，智者所为也。

　　用人卷三
　　为政之道，在于辨善恶，明赏罚。倘法明而令审，不卜而吉；劳养功贵，不祝而福。
　　贤身立而国兴；小人立而邦危。有国者宜详审之。故小人宜务去；而君子宜务进。
　　大德容下，大道容众。盖趋利而避害，此人心之常也，宜恕以安人心。故与其为渊驱鱼，不如施之以德，市之以恩。
　　(此处缺18字)而诱之以赏，策之以罚，感之以恩。取大节，宥小过，而士无不肯用命矣。
　　赏不患寡而患不公，罚不患严而患不平。赏以兴德，罚以禁奸。使下畏罚而利赏，下也；好德而思进，上也。天下无不可用之材，唯在于所用。

　　事上卷四
　　事上宜以诚，诚则无隙，故宁忤而不欺。不以小过而损大节，忠也，智也。
　　(此处缺20字)不欺上，亦不辱君，勉主以体恤，谕主以长策，不使主超然立乎显荣之外，天下称孝焉。荣辱与共，进退以俱，上下一心，事方可济。骄上欺下，岂可久长？
　　攻城易，攻心难。故示之以礼，树之以威，上也。 (此处残缺)上怨报之以德，上毁报之以誉，上疑报之以诚。隙嫌不生，自无虞。事君以忠，不涓细流。待人以诚，不留小隙。
　　为上计，不以小惠，而以长策。小惠人人可为，长策非贤者不能为之。故事之以谀，不如进之以忠。助之喜，不如为之忧。
　　思上之所思，而虑共无所思；为君谋利，不如为君求安。思之深，而虑之远。锦上添花，不如雪中进炭。
　　(此后残缺)

　　避祸卷五
　　廓然怀天下之志，而宜韬之以晦。牙坚而先失，舌柔而后存。柔克刚，而弱胜强。人心有所叵测，知人机者，危矣。故知微者宜善藏之。(此处残缺)考祸福之原，察盛衰之始，防事之未萌，避难于无形，此为上智。祸之于人，避之而不及。惟智者可以识其兆，以其昭昭，而示人昏昏，然后可以全身。
　　君臣各安其位，上下各守其分。居安思危，临渊止步。故易曰潜龙勿用，而亢龙有悔。失利器者，人所欲取。故身怀利器者危。宜示之以无而去其疑，方无咎。不矜才，不伐功，不忘本。为人以谦，为政以和，守其常也。(此处缺30字)有隙则明示之，令其谗不得入；大用而谕之小用，令其毁无以生。
　　不折大节，不弃小惠。进退有据，循天理而存人情，此所以为全身之术也。(此处缺17字)必欲图之，勿以小惠，以大德；不以图近，而谋远。
　　恃于人者不如自恃。自恃者寿，自足者福。顺天应人，故常在。(此处缺37字)自爱者重。危房不可近，危邦不可入。明珠必待识者，宝剑只酬壮士。以贤臣而事昏主，危矣。故明主则谏，昏君则去。不去而隐于朝，宜也。知其雄，守其雌。事不可为而身退，此为明哲保身之道也。

　　度势卷六
　　势者，适也。适之则生，逆之则危；得之则强，失之则弱。事有缓急，急不宜缓，缓不宜急。因时度势，各得所安。
　　避其锐，解其纷；寻其隙，乘其弊，不劳而天下定。 (此处残缺)
　　势可乘，亦可造。致虚守静，因势利导。敌不知我而我知敌，或守如处子，或动如脱兔。善度势者乘敌之隙，不善度势者示敌以隙。知其心，度其情，察其微，则见其势矣。
　　(此处缺16字)观其变而待其势，知其雄而守其雌，疲之扰之，然后可图。
　　势可乘乎？势不可乘乎？智者睹未明，况已着乎，惟在断矣。智无识不立，无胆不行。
　　为谋，所重者胆，所贵者智；胆智兼备，势则可为。 (此处缺31字)
　　见宜远而识宜大，谋宜深而胆宜壮。军无威无以立，令无罚无以行。威慑之，智取之，胆胜之，则何敌不克，何坚不攻？正胜邪，直胜曲。浩然正气，而奸佞折。

　　攻心卷七
　　城可摧而心不可折，帅可取而志不可夺。所难者惟在一心。攻其心，折其志，不战而屈之，谋之上也。
　　攻心者，晓之以理，动之以情，示之以义，服之以威。(此处缺21字)君子好德，小人好利。辨以羞之，耻之，驱之于德。
　　移花接木，假凤虚凰，谋略之道，唯在一心。乱其志，折其锋，不战自胜。
　　治不以暴而以道，胜不以勇而以仁。故彼以暴，我以道；彼以勇，我以仁；然后胜负之数分矣。
　　攻心之术多矣。如武穆用兵，在乎一心。乱之扰之，激之困之，俟之以变，然后图之。欲得之，先弃之；欲扬之，先抑之。畏之危之，其心必折，计然后可用。
　　虚予而实取之。示之以害，其必为我所用。欲得其心，莫若投其所好。君喜则我喜，君憎则我憎，我与君同心，则君不为我异。

　　劝奇卷八
　　善察者明，慎思者智。诱之以计，待之以隙。不治狱而明判，不用兵而夺城，非智者谁为？
　　夫欲行一事，辄以他事掩之，不使疑生，不使衅兴。此即明修栈道，暗度陈仓。
　　事有不可拒者，勿拒。拖之缓之，消其势也，而后徐图。(此处残缺)
　　假神鬼以立威，而人莫辨真伪。伪称天命，其徒必广。将计就计，就势骑驴，诡之异之，以伏其心。此消彼涨，此涨彼消，其理一也，不诡于敌而诡于己，己之气盛，敌气必衰。
　　意欲取之，必先纵之；意欲除之，必先骄之。然后乘其势矣。(此处缺26字)敌强则弱之，敌实则虚之。弱之虚之，不我害也。
　　偷梁换柱，移花接木。妙手空空，弥祸患于无形。釜底抽薪，上楼撤梯，虽曰巧智，岂无大谋？
　　人构我，我亦构人。以彼之道，还施彼身。反客为主，后发制人。(此处缺17宇)必欲使人为某事，威逼之，刑罚之，利诱之。由远及近，从小至大，循序渐进，然后可用。

　　谬数卷九
　　知其诡而不察，察而不示，导之以谬。攻子之盾，必持子之矛也。
　　智无常法，因时因势而已。即以其智，还伐其智；即以其谋，还制其谋。
　　间者隙也，有间则隙生。以子之伎，反施于子，拨草寻蛇，顺手牵羊。
　　(此处缺16字)彼阴察之，我明示之。敌之耳目，为我喉舌。借彼之口，扬我之威。(此后残缺)

　　机变卷十
　　身之存亡，系于一旦；国之安危，决于一夕。唯智者见微知着，临机而断。因势而起，待机而变。机不由我而变在我。故智无常局，唯在一心而已。
　　机者变也。惟知机者善变。变则安，不变则危。(此处缺32字)
　　物必先腐而蠹生，事必有隙而谗起。察其由，辨其伪，除其隙，谗自止矣。(此处缺14字)
　　知机者明；善断者智。势可度而机可恃，然后计可行矣。处变不惊，临危不乱。见机行事，以计取之，此大将之风也。
　　将错就错，以讹传讹，移花接木，巧取豪夺。敌快我慢，以智缓之；敌强我弱，以计疲之。釜底抽薪，此消彼长。敌缓则我速，敌弱则我强。此亦机变也。
　　危在我，而施于人。故我危则人危，人不欲危，则必出我于厄难。(此后残缺)

　　讽刺卷十一
　　讽，所以言不可言之言，谏不可谏之谏。谏不可拂其意，而宜恤其情。谏人者宜为人谋，不为己虑。
　　或激之勉之，以达其意。或讽之喻之，以示其谬。进而推之，以证其不可行也。谏不宜急而宜缓，言不宜直而宜曲。(此处残缺)
　　嬉笑之中蕴手理，诙婚之中寓乎道。见君之过失而不谏，是轻君之危亡也。夫轻君之危亡者，忠臣不忍为也。(此后残缺)

　　中伤卷十二
　　天下之至毒莫过于谗。谗犹利器，一言之巧，犹胜万马千军。(此处缺14字)谗者，小人之故伎。口变淄素，权移马鹿。逞口舌之利剑，毁万世之基业。
　　(此处缺26宇)或诬之以虚，加之以实，置其于不义；或构之以实，诱之以过，陷其于不忠。宜乎不着痕迹，欲抑而先扬，似褒而实贬。
　　随口毁誉，浮石沈木。奸邪相抑，以直为曲。故人主之患在于信谗，信谗则制于人，宜明察之。然此事虽君子亦不免也。苟存江山社稷于心，而行小人主事，可乎？小人之智，亦可谋国。尽忠事上，虽谗犹可。然君子行小人之事，亦近小人，宜慎之。

　　美色卷十三
　　(此处残缺)乱德则贤人去，失政而小人兴。国则殆矣。
　　美色置于前而心不动者，情必矫也。然好色不如尊贤。近色而远贤臣，智者所不为也。
　　孰谓妇人柔弱？一颦一笑，犹胜百万甲兵。(此处缺13字)
　　智者借色伐人，愚者以色伐己。(此处缺18字)
　　色必有宠，宠必进谗，谗进必危国。然天下之失，非由美色，实由美色之好也。(此处缺23字)借美以藏其奸，市色而成其谋，千载之下，绵绵不绝。人主宜详审之。
　　圣贤事业，非大志者何为？故色贤之分，知其所取舍。是以齐桓晋文，犹为霸主；汉武唐宗，不失明君。
　
