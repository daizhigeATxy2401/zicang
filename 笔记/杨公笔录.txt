杨公笔录 宋 杨延龄

    礼不讳嫌名，谓禹与雨、邱与区之类。案汉和帝名肇，不改京兆郡；魏武帝名操，陈思王诗云：修版造云日；朱范晔泰之子，为太子詹事；唐贾鲁忠之子，为中书舍人。《春秋》书仲孙何忌云：仲孙忌帅师围郓；书晋魏曼多云：晋魏多侵卫。讥二名也。二名非礼，为其难讳也。《礼》：二名不偏讳。故孔子之母名征在，言在不言征，言征不言在。颜之推云：凡名子当为孙地。此言甚当。《春秋》书卫齐恶，又书卫侯恶，此君臣同名也。《谷梁》云：君子不夺人名，不夺人亲之所名，重其所以来也。王父，名子也，此后世不可行者。
    苟相报偿，不以正道，《公羊》谓之诈反。本有所如而更行，《公羊》谓之凿行。河鱼腹疾，以其言内溃，故《公羊》以梁亡为鱼烂而亡，言难从中发也。晋献公云：宝则宝矣，虽然，吾马之齿亦已长矣。此所谓善谑。
    谜语自古有之。一八四八，飞泉仰流鲍昭井，谜卒律葛，盖石动筒煎饼谜也。
    张华云：人中酒不解，以汤自渍则愈。近见巡检从义云：有二客斗饮，一客酒量小劣，密携蒲桃置袖中，每举杯辄食两三颗，遂胜。能饮者试之，颇验。
    王琼妙于化物，方冬，以药封桃李数株，一夕尽开。元宗二月初临轩，取羯鼓打《春光好》一曲，柳杏皆坼。王琼乃武宗时人。汉献帝都许，时自植小李，色黄大如樱桃，至今谓之御李子。
    书字之作，源流最占，自新室以叠从三日，太盛改为三田。宋明帝以似祸，改为瓜。汉以火行忌水，改洛字去水而加隹。随以周齐不皇宁处，故随字去而作隋。此皆率意改易，固无义理。甚者至武后撰天地日月等字。元结谥隋炀为<昏荒>，盖出狂妄，可胜怪载。
    秦乌氏羸后魏娄提皆谷量牛马。
    蛇字本只作它，托何切，许慎《说文》云：上古草居，患它，故相问无它乎。秃从人，上象禾粟之形，苍颉见秃人伏禾中，因以制字。若此类虽授有自来，说亦异矣。
    古人制字，如止戈为武，反正为乏，血虫为虫，自营为厶，背厶为公，入为亡，哭亡为丧，倒亡为长，倒人为它，半门为户，二户为门，一大为天，一止为正，通天地人为王，王在门为闰，一在木下为本，一在木上为末，日在木上为杲，日在木下为杳，以至重夕为多，重日为叠，三毛为毳，二糸为丝之类，其为意义，当体便足，学者患不求之耳。盖通六书以论字则其说必通，苟欲字字会意，亦几乎凿矣。玄鸟也（乌辖切），其字形举首下曲，与甲乙之乙字不同，如孔字、乳字当从鸟之，乾字、乱字、尤字当从甲乙之乙。
    午睡醒来晚，无人梦自惊。夕阳如有意，偏傍小窗明。陈后主诗。
    股外谓之髀，江南人呼髀为<骨旁>（怖明切），吴会间谓人胫近足细处为（口交切）。爹，父也，当杜可切。今人呼父为爹皆不用此音，语转也。眵，<亚见>目蔽垢也，俗皆用此语。眵（克支切），<亚见>音兜。世俗谓大啮为<齿可>，音邱加切，谓小ヱ为合，音大洽切，当用此二音。
    《穆天子传》升长松之登（丁邓切），今马鞍上登字当如此，若作镫，乃灯字耳。
    《方言》曰：冢，谓之良，音浪，俗谓林野为浪。当用此字。砖未烧者谓之墼（工狄切）。田家谓长У旱为享，之闰切，谓小束为研（工殄切）。俗谓刈谷麦为钐，钐，大镰也，音所鉴切。碌碡，辗田石也，当音鹿独。
    禾茎谓之旱，麦谓之，麻谓之{艹黠}，豆谓之萁。
    南方有纟束布，如蕉纟束、蒲纟束之类，其精者号百易纟束，言百匹鹿纟束易此一匹耳，音疏。
    《周礼司服》曰：素纱。郑玄云：今世沙名起于此。书作潆，俗作纱。
    以羹和饭谓之葛饣赞。女嫁三日后饷食谓之□女。
    藏果实谓之林，力感切，今林柿是也。
    物坏生青白衣谓之醭，膏败曰只，之力反，食败曰馊，音搜。
    蚯蚓一名寒□宪，许偃切。□旦，竹列切，螫虫行毒也。江北谓人好事多节目为□□，音力结，吉屑反。俗谓风痴者为□<尢妥>，音乌贿，吐猥切。江南谓黠而惰为卖讠呙，内国言讠呙嫩，音乖不。蹑登上马，谓之骗马，匹扇切。
    口上曰髭，颐下曰须，在颊耳旁曰髯，其上连发曰鬓。
    词、辞、<受辛>三字世皆通用，然词乃文词之词，辞乃辞讼之辞，<受辛>乃<受辛>让之<受辛>，自不同也。
    疟、□、□三字亦通用，然寒热休作谓之疟，多日之疟谓之□，二日发谓之□，亦各有证，不可交互。
    古字不尽有，多用假借，令长之类是也，如由字《说文》无，只有字，木生条也。书曰：若颠木之有。后人省□只作由字，遂用以为因由之字。刘字《说文》亦无，徐锴疑镏字便是。刘字从金从卯，刀字屈曲，传写误作田字耳。免字亦无，只有纟免字，芳万切，疑此字以免身之义通用为解免之免，今俗作亡辨切。以至妥字、杀字之类《说文》亦无，或见于偏旁，学者当知之。
    草一物而名备者莫如莲，其叶谓之荷，其茎谓之茄，其本谓之{艹密}，其实谓之莲，其花未发谓之菡萏，已发为芙蓉。
    世人用字虽以类举，而少能分别。如在木曰果，在地曰，在男曰觋，在女曰巫，在墙曰牖，在屋曰窗，在木曰巢，在穴曰窠，有足曰虫，无足曰豸，有水曰池，无水曰隍，有瓣曰楮，无瓣曰构，以至牛羊曰刍，犬豕曰豢，东西为陌，南北为阡，以絮曰茧，以曰袍，实曰觞，虚曰觯，牡曰棠，牝曰杜之类甚多，不可不辨。
    对字本从口，汉文以为责对，而为言多非诚对，故去口而从士。荆公云：以对为对，有对者不获自尽矣。秦以辜似皇字，改为罪。荆公云：以辜者，不获自新矣。
    苍颉之古文，史籀之大篆，李斯之小篆，程邈之隶书，史黄门之章草，刘德升之行书，蔡中郎之飞白，张伯英之章草，书制不一，工拙自殊，如胡昭体肥，钟繇体瘦。次仲楷法，梁鹄笔势，师宜官方寸千言，王右军方丈一字，僧虔正书第一，草书第三，子玉章草入神，小篆入妙，其自矜，则苟非纨素不肯下笔，其自适，则不择纸笔皆能如意，其苦思，则或卧书被穿，或寝宿俾下，其勤力则或书柿叶数屋，或积笔头十瓮，其新奇，或因施匠垩，或观舞剑器，其游逸，则或俯头水，或挥帚沾泥，名迹先后，映冠古今。然韦仲将因书凌云而垂戒，王子敬不肯题太极殿而自高，王褒恨辛苦笔砚之役，萧子云叹唯以笔迹得名，艺至于工，反为人役，则戴安道之破琴，阎立本之戒画，皆此意。
    会稽日铸山茶品冠江浙，山去县几百里，有上灶、下灶，盖越王铸剑之地。世传越王铸剑他处皆不成，至此一日而铸成，故谓之日铸，或云日注，非也。山有寺，其泉甘美，尤宜茶。山顶谓之油车岭，茶尤奇，所收绝少，其真者芽长寸馀，自有麝气越人，或以沸汤沃麝，乘热涤瓶，焙乾以贮茶芽，密封之，伪称日铸。开瓶麝气袭人，殊混真，人往往不能辨。或云：日注，以日所射注处云。
    余家旧传《相笏经》，其法甚详，大率以笏面分三部，如相人面法，世云东方朔撰，盖未可知也。宋山阳王休屡以言语忤人，有庾道敏者善相手板，托言他者，庾曰：此板虽贵，然使人多忤。休以褚渊详密乃换其板，他日褚于帝前辄称下官，帝甚不悦。然则相笏之法与笏之可占吉凶其来甚久。余熙宁间见川人侯溥为余相笏，甚验，溥应贤良，博学人也。熙宁初吴仲庶知成都，一日文明厅前大槐枝叶皆出烟色，青白如焚，至暮方止，木如故。历访儒士，莫知其说，惟杨损之云：阴符称火生于木，祸发必克，疑将有士卒作难而不成者。后月余果有告戍卒谋乱者，皆获。杨，蜀中乡先生也，博学善称说。余尝疑《易》用九六而无七八数，杨损之云：卦画七八，爻称九六。其言甚简，细详之如有理。
    魏铜雀台遗址今在相州，世传昔制此台瓦用澄泥加胡桃油埏埴之，与它瓦绝异，琢以为研，贮水不竭。今人所得往往皆伪者，形制虽佳，置水则立尽，躁涩不可用，人谓之笔普度。
    鉴湖规法天下水利皆不及，盖湖水高民田一丈，民田高海一丈，旱则决湖水以溉田，涝则开斗门泄水入海，故越人不知有水旱之忧。近年于湖中取葑田，置石碑，方城步亩，许人户请佃，岁纳课米。今葑草胶结，侵占湖水，望之才一带耳，人未有知其弊者。
    俳优弄参军，段安节云：始自后汉馆陶令石耽，有赃犯，孝和帝惜其才，免罪，每宴乐，即令白衣夹衫，命优伶戏弄辱之，经年乃放，后为参军掾。唐开元中有李仙鹤善此戏，明年特授韶州同正参军。
    傀儡子盖始于周穆王时工人偃师之作，段安节乃云：起于汉高平城被围陈平秘计。
    元丰八年秋余为滏阳县令，城外厢申有一死儿在濠上，余亲往验之，两头四手四足共一腹，眉目皆端正。是秋河朔大水，县界漳滏皆决。案高阳氏有同产而为夫妇者，帝放之于野，相抱而死，神禽以不死之草覆之，七年男女同活，同颈二头，四手足，是为双蒙氏。其说虽怪，其形状类也。
    宿、亳人喜为盗，常言初三月一中九下为行盗时也。
    《易》之为卦，一阳而复，二阳而临，三阳泰，四阳大壮，五阳纯。阳为乾，自微至著，莫非阳长之意。至一阴为后，二阴为遁，三阴为否，四阴之盛反为观卦，过此为剥，为坤，莫非阴长之意。独观卦为不类，余常疑以问王荆公门人，云荆公以谓《易》不可类推，不可意求也。又遍问诸通经者，皆不能答。元五年因金陵上元，余过黄景学士，偶言及之，黄曰：君以观为何等卦？余曰：美善之卦也。曰：此其所以误。方观之时，四阴并进，已甚于否，而几至于剥，初六童观，六二窥观，利女贞，则虽小儿、女子亦能窥伺朝政矣。六三在内卦之上，处诸侯之位，或进或退，不能有补于时，故圣人于六四近臣之爻戒之，以谓当是时复进贤援能，使之观国之光，利用宾于王，以救观之时耳。是以九五之君则观我生以观民，所以卜安危也。若夫上九处无位之地，视观之时如此，则虽观其生，亦志未平矣，安在其为美善也。黄博学，深于《易》，往往能占吉凶，其说虽甚异，然亦足以破余所疑。
    草药中有狼芭者，蔓生，叶间有子，色如黄蒲，长五六寸，屈曲盘卷，形或如蛇，或如犬，取以杂荆芥穗为末，茶点服之，大治头风冷痛。巡检张从义云此法经进。
    世之为文者常患用字意义重叠，故有“一个孤僧独自行”之语，然《那》颂云：自古在昔，先民有作。《毛注》云：先王称之在古，古曰在昔，昔曰先民。得不近是耶？
    世有藏区之戏，盖手藏物，探而取之也。或云汉钩弋夫人手拳，时人效之，因名为藏区。《列子》曰：以瓦区者巧，以钩区者惮，以黄金区者昏。江淮之间谓无赖曰墨区，音眉痴，其字见《列子》。
    眠廷，不开通之貌。眠廷（上莫典切，下徒茧切），亦见《列子》。
    风上行谓之扶摇，《尔雅》云：扶摇谓之飙。
    朝菌，大芝也。
    《庄子》六气，说者云：平旦为朝霞，日中为正阳，日入为飞泉，夜半为沆瀣，天玄地黄为六用。道书所谓春食朝霞者，日欲出时黄气也；秋食沦阴者，日没已后赤黄气也；冬食沆瀣者，北方夜半气也；夏食正阳者，南方日中气也。并天玄地黄之气为六，其说虽有自来，然不如支遁所云天地四时之气。
    蜀文翁名党，字仲翁，见《博物志》（志中不见）。
    今州出石烛，风雨点之不灭。欲燃，先以水浸之，则愈明。按古延寿县有火泉，经地为沟，其水有肥，如煮肉脂，接取著器中，始黄，小停之，黑如凝膏，燃之极明。方人谓之石漆。
    心、脾、肝、肺、肾谓之五脏。《庄子》云：百骸六脏。未知孰谓。
    廉州梁立则家素贫寒，一日于山间见百馀龟负一死龟来田中，周视盘桓，久之，遂葬其龟。葬已，复巡绕数四，若有□视之状，遂去。梁甚怪之，因葬其先于死龟所，至今累世为朝士。
    世所谓独脚令者，惟“三光日月星”，以拘于物数，为最不可酬答者。元三年夏余待试兴国西经藏院，夜梦一客举此为令，若欲相屈，余辄应声答曰：“四诗风雅颂”，客遂惭服而去。明日见车好德语之，车以为神对。车博学善属文，西洛名士也。
    干将、莫耶夫妻二人皆善作剑，故干将阳龟文，莫耶阴漫理。
    《礼记》不修墓事。蒋济、何晏、夏侯玄、王肃皆云无此事，注《记》者谬。
    《山海经》云：西王母状如人，狗尾蓬头，戴胜善啸。《汉武内传》乃云：与上元夫人皆美容貌，神仙人也。
    常州武进县厅壁有旧题二曲，未知作者名氏，云：“倦客东归得自由，西风江上泛扁舟，夜寒霜月素光流。想得故人千里外，醉吟应上谢家楼，不多天气近中秋。”“北固江头浪拍空，归帆一夜趁秋风，月明初上荻花丛。渐入三吴烟景好，此身将过浙江东，梦魂先在鉴湖中。”
    沈存中《笔谈》说江南人郑史为一书，谈其间一说云：乾坤，大父母也，复垢，小父母也。自乾坤各六变，而六十四卦成。乃云秦尝遇异人，授此数；邵雍亦知其大略。余近得一图法，甚奇妙，卦起乎坤，成乎乾，初以一阴一阳相比，如环之无端，然后以次倍之，至六爻则阴阳各三十二，而六十四卦成。其卦之覆，变数之序也。初爻、馀爻耦者，阳能资始，阴能代终也。自非圣哲不能指意如此，疑此书与郑史书同。
    陈留驿壁有人题《感怀诗》一篇，其一联云：一生吏部残零阙，尽老江乡远小州。其甚意可悲，此必老选人所作。
    汉光武每发诏，多自作峻语，以悚动群臣，如“崇山幽都何可偶，黄钺一下无处所”与“悬牛头，卖马脯，盗跖行，孔子语”之类，人皆畏服。故第五伦在长安市每读诏书，常叹息曰：此圣主也。
    世谓盗为绿林客，按后汉新市人王匡、王凤等共攻离乡，聚藏于碌林中。碌林山在荆州。
    学者读史往往不究音义，随字便读，如人姓名有莽何罗，当音莫户切，乌氏、羸氏，当音支。咸宣，咸当音减之类。蕃夷名氏国号如休屠王，屠音储，大宛，宛音于元反，钩町侯，钩音劬，先贤惮，惮音缠，吹累，累音力追反，阏氏者，音焉支，谷蠡音鹿离，且渠当户，且音子余反，铢娄渠堂，娄音力于反之类。地名如长子，读如长短之长，屯留当读如纯，敦音屯，乐浪，浪音狼，龟兹，读如邱慈，氏，读如权精之类。未易遽数，若随本字便读，当为疏谬。
    毗陵薛辉秀才通术数，自言有分三禄法，世人皆未尝见，谓如甲禄在寅，甲巳之年丙在首，甲以丙为第二之禄者，盖为甲寅下有两寅故也。丙禄在巳，丙辛、庚寅依此数，却以寅上遁而至巳，其丙禄下有癸巳时即将癸作第三禄，分之于子。凡是甲人生月日时遇巳遇子者谓之带禄，又须以顺为贵，先巳后子是也。此乃天心奇秘之法，贵贱祸福考之无差，余之末学，莫知其术如何。
    字书以廿为二十，音入；卅为三十，先合反；为四十，先入反。今京师里巷博徒犹作此声。
    《汉书》言累巨万。巨，大也，大万，谓万万也。累百巨万谓数百万万也。巨万十数，谓十万万也。
    汉祖功臣萧何位第一，而户止八千，张良位在第二，食乃万户。盖量功校德，颁爵制禄，虽或不同，亦必取其平称而后已耳。
    世儒称说，其初必先作数千言以发其端，往往烦碎不中义理。昔桓谭说秦近君能记《尧典》篇目两字之说至十余万言，但说若稽古三万言。则自古所患，非特今日，故邺下旧谚云：博士买驴，书券三纸，未有驴字。诚可发笑。
    卜式为郎中，乔而牧羊上林中。乔即今草鞋也，古人谓之不借，言人人有之，不待假借也。
    《汉书》称张良貌魁梧。魁，大也；梧音悟，其可惊误也。江克为人魁岸。岸者，有廉棱如崖岸之形。鲍宣言朝廷无蓍艾魁垒之士。魁垒，壮儿也，魁，音口贿反，垒音磊。
    学者于字往往不能分正俗，盖不读《说文》之过也，如[A066]作喧，瞑作眠，佩作，创作疮，县作悬，刂作锹，豪作毫，作婆，风作帆，ぽ作俯，鸦作亚，<昔隹>作鹊，尉作，佥作酽，几作夙，{客心}作恪，亦作腋，纟玺作纟，钅咸作针之类，不可具数，学者不可不知。霸字本音昔伯切，月始生，霸然也。书曰哉生魄，俗乃作必驾切，以谓霸王字，或本子逼切，邦或字，俗乃作胡国切，以为疑或字，凡此之类。学者亦所未知。
    字王伐切，斧也。钺字，呼会切，车銮声也，俗乃作钅岁字以代钺，却以钺为斧字，非也。酢字，仓故切，佥也。醋字，在各切，客酌主人，俗乃以酢为醋，以醋为酢，亦非也。虫，许伟切，蝮也。非□虫蛊之虫也。草，自保切，栎实也。非[A061]木之[A061]也。
    童，直容切，先种后熟也。重，之用切，世俗乃以重为童，未尝悟也。柴，士佳切，草木散材，而行野以坚，以为区落，名曰柴。后人语讹，转入去声，即寨字，合用柴字，凡作寨者非。
    俗谓凌持人为呙人，亦古语也，古瓦切。剔人肉，置其胸前，曰婴人，始生曰婴儿，抱之婴前，乳养之也。
    西北隅谓之屋漏，礼：每有新死，辄取屋之西北隅薪以爨灶，煮沐以供丧用。时若值雨则漏，遂以名之也。
    城上垣曰女墙，言其卑小，比之于城，若女子之于成人。
    鳆鱼，《说文》以为海鱼也。然自北齐颜之推已云：即石决明也，内旁一年一孔，至九而止。以今登州所出，其味珍绝，虽有鱼名，固非鱼类。汉以前未闻其贵，至王莽欲败时已闻，但饮酒啖鱼。而光武时张涉遣使随伏隆诣阙，上书献鳆鱼，又临淄太守赐吴良鳆鱼百枚，则两汉时此物已号珍贵。宋刘邕嗜食疮痂，以为味似鳆鱼，时淮北属江南，无复得鳆鱼，或有间关得至者，一枚值数千。人有饷褚彦回三十枚，门生以为卖之可得十万钱。方是时尤为难得，可知余以谓鳆鱼之珍尤胜江珧柱，不可乾致故也，若沙鱼、赤鳔之类皆可北面矣。
    《北史》王罴者，尝有台使至，罴为设食，使乃裂去饼缘。罴曰：耕种收获，其功已深，舂爨造成，用力不少，尔之择选，当是未饥。命左右撤去之，使愕然大惭。今之士人率作此态，闻此可少戒也。
    世言黄河水堪酿酒，然不得河源水亦不能有异。段成式尝记魏贾锵有苍头善别水，尝乘小舟于黄河中以瓠接河源水，一日不过七八升，经宿，器中色如绛，以酿酒名昆仑，绝奇。曾以三十斛上魏庄帝。桑钦亦云：河东有民姓刘名堕者，宿擅工酿，采挹河流，р成芳酎。今人未有闻识此水者。
    役夫举号呼邪许，比相和唱，自古如此音。翟前谓梁惠王曰：夫举大木者，前呼邪许，后亦应之，此举重劝力之歌也。其间桀黠者，往往能为韵语，以倡率其众事，云：“出如古如，或旱其目，或皤其腹，弃甲而复，于思于思，弃甲复来”与“泽门之皙，实兴我役，邑中之黔，实慰我心”之类是也。
    《汉书》称京索之间，本济水北迳京县故城，西入于旃然之水。城，故郑邑也，庄公以居弟段，号京城太叔，其水乱流，北迳小索亭，又北屈，东迳大索城，本索氏兄弟所居，故有此名。
    世人以斗鸡为雄，然不如斗羊之为伟。余尝见牧羊自斗者皆怒视，顷刻却立勇进，以额相触，其声如叩石，凡百十数不已，常疑其骨碎。唐张说《献斗羊表》云：却鼓怒以作气，前踯躅以奋击。疾如奔云之交触，解如转石之相叩。真得其状。
    宋向柳与颜竣友善，及竣贵，柳犹素情自许，不推先之。范剧戒柳曰：名位不同，礼有异数，卿何得作曩时意耶？柳曰：我与士逊心期久矣，岂可一旦以势利处之。及柳为南唐郡涉义宣事败，系狱，屡密请竣，求相申救意，不助之，柳遂伏法。今人多有以故旧自恃者，因此以为戒。
    人有购得狄梁公家纶诰数通以献狄青，青厚遗以金帛而不受，曰：青何人，敢当此。人皆多其有识。昔宋何昌寓为吏部尚书，有客姓闵者，昌寓问曰：君是谁后？答曰：子骞之后。昌寓笑谓坐客曰：遥遥华胄。今士人以此取愧者甚多，因书此以为劝。
    唐敬宗善击球，夜艾自捕狐狸为乐，谓之打夜狐。故俗因谓岁暮驱傩为打夜狐。
    余自幼病目，昏不能远视，遍求名方服食二十馀年，略不少愈，因得张湛与范宁治目疾六物，方遂却去，诸药不御，今亦无恙。
    余初任隰州司户，过洛，辞明道先生，举北齐郎基所云“任官之所虽木枕，亦不须作之”一语，余至今佩服其言。
    宋袁淑答彭城王义康问年云：邓仲华拜衮之岁。又云：陆机入洛之年。史传莫可考知其岁数，唯陆羽警年云二十岁。亦不知何从知之。
    世言胡燕作巢喜长，有容一匹绢者，令人家富。余为虢ヘ，见州厅有旧燕巢，可容一匹绢。
    余自江宁上元移宰常州武进，张康伯见托，求烈武帝庙银香炉铭云：字札绝奇。及到庙中，已无所谓银香炉者，遍访碑碣，皆非炉铭，因追问郡人，故老皆云莫知所在。后因太守替移，法曹周载于宅厨中求得，乃为捣帛砧，己中断矣。其字乃乾符六年五月天台散人濮阳鹏书，笔势奇劲，如盘钩屈铁，云其炉吴郡陆球书，沙门韫让撰。
    廖子孟大夫知磁州，疾病，有幼子方五六岁，极爱之，欲授以致政恩例，然于法亲授告，方得恩泽。既奏，而病加剧，药饮不下，但心口微温，棺敛之具已备矣，如此几十馀日，人皆以为死矣。一日致仕告至，适会一权州者非人素不喜廖，遣一官亲往，令面付，郡官颇为忧之，无以为计。既至床下，白以致仕告至，廖辄开目遽自起坐含笑，两手授之，受毕复卧，遂长往。异哉！死犹可忍有至此者，况其他乎！
    虢州朱阳山出石砚及月石屏，其来甚久，案唐李匡义之叔祖元和初为朱阳宰，其诸子因访寻山水，一日于涧侧见紫石，爱之，遂自刻姓氏年月于其上，复作为砚。初惜其大不可挈，复行百余步，往往有如拳者，乃携归。有一县胥请斫之，形制甚妙，胥父兄稠桑旅人也，遂解籍请归，作此砚及诸器用，货之，大获厚利。此事见李匡义《资暇集》。然甚腻而不坚，可玩而不可使者。其石屏自有满月及松柏形，殆非人力可为，亦莫测其理，不知何缘感化至此。
    浙谚云：病人畏腹胀，雨下畏天亮。方言以明为亮，谓雨作，天色忽明即雨，卒不止。验之犹信。
    周禺云：秋末晚菘，今江西有之，谓之杓头菘，其本肥厚，叶端卷缩如杓，食之无滓，为蔬食之珍。
    金陵有三大丑石，甚古。吴仲庶作守日，夜梦三举子来哀求救护，且曰：若不垂，明日当为煨烬矣。公甚异之。诘旦遍问僚属，莫能原其意。已而视词牒，首见兵马司状申乞就烧三丑石为灰，供修造之用。公遂悟，<来力>寺僧爱护。元中毛渐作漕，欲移置廨舍中，掘之极深，而石根不断，竟不能动，遂罢。
    越州法华山天衣寺有梁举禅师金镂袈裟、玻璃钵，晋飞云大师昙翼真身，娄约禅师红银无底澡瓶，智者禅师刺血书小字《法华经》。予元丰中作尉山阴，屡往观之，时守爱长老住持，爱颇能诗，有见赠诗，其间一联云：案上应无一宿事，架头常有百篇诗。
    蜀人好文，虽市井胥吏辈往往能为文章。熙宁中余随侍在成都，兄长房生子，为三日会，有衙前史戴献诗，其警句云：月中又长一枝桂，堂上喜生千里驹。兄弟异之，明日往诣厅房中，观其所居皆无它物，唯案上有韵一册，杜诗一集，笔砚而已。
    女郎曹希蕴作诗立成，一日游乾明寺，见诸尼作绣工，尼乞诗，乃应声为集句云：睡起杨花满绣床，为他人作嫁衣裳。因过竹院逢僧话，始觉空门气味长。
    李师德朝请作《李氏述先记》，称其先为开封中牟县人，常居万胜镇，在开运末，中国失御，寇盗蜂起，一日传贼将至，其曾祖率里中少年，约以金帛赂贼，如其不受，则相与决战以死。贼至，感其言，皆曰：此义士也。乃相戒不敢犯，里中赖之获安。元丁卯岁尚书郎李常公择为之跋尾，云：“中散杨某为舒日作堂，面山，名三至，以其祖父三世治舒，舒人相与传其治，然可考也。予徜徉久之，复道其祖在国初时为著作佐郎，会出师平江南，而江与虔独未下。著作奉诏分兵军前，与曹翰各取一州，翰穴九江城，杀人无噍类，而虔兵谋叛之。著作曰：朝廷取金陵，不戮一人，今欲尔邪？彼未知祸福尔。单马入见守者，遂出降。有兼其功者，著作默不复道。因通判其州事，后十有馀年子官岭南，道虔，虔人曰：客容貌何其似著作邪？来前问爵里，遂相与拜庆，出涕道平日事。方是时杨氏始知其先最有德于虔。著作名□□，官至祠部郎中。今其孙及皆年逾七十，官并至中散，以君子长者称于时。有四子皆好学，行谊，仕官有闻。吾意杨氏之门益大，未可量也。李孝子朝请以其先护里人事相示，仍言今日之所居，旧庐也；耕而食者，先畴也，后尝为县中牟以事坟垄。予少时从事九江，有老人为指曹翰穴城处，言城中今皆四方人，九江之人尽于一日耳。今曹氏之后寂无闻焉，而李氏耕故土，杨氏三世治舒，各有子孙仕于朝，天之报施善人何如邪？”予元末京中传得此书，其所道虔州著作乃曾祖，二中散即世父与先父。惧李氏记久而泯绝，辄记于此，以补史氏之阙略。
    考功郎中王子韶进神宗挽词七首，当时作者皆伏其工。其篇云：“宝饵方玑玉，金盘忽造冰。周人悲地坼，杞国恐天崩。杳雾霾阴月，鲵膏耿夜灯。伤心歌舞妓，酒血望西陵。”“脱屣入寰忽上天，投渊果熟会群仙。帐宫云瞑龙为驾，缀幄天寒鹤记年。万里出师轻卫霍，一朝行事付谈迁。功名半古升遐早，独抱遗弓涕泫然。”
    陆佃农师自江宁府丁太夫人忧归越，始学《春秋》而得其说。尝云：古之学者先明《诗》而《书》次之，《书》已明而《礼》、《乐》次之，《礼》、《乐》已明而《春秋》次之，《春秋》已明而《易》次之，故五变而《春秋》可举，九变而《易》可言也。吾于《易》见元圣之道，于《春秋》见素王之道，元圣内也，素王外也，内外进矣，而后可以言此。又云：昔之言奕者曰：能胜第二，乃见第一。此书说也，非棋说也。夫义在第一，而智在二三，诚何足与辨。钟山通国之善奕也，惜其人与其术不可传也，死矣。我虽不能负公之术，诚有专心致志，惟《春秋》之为听乎？吾将与之苦学也。
    彭汝砺作侍郎，年六十再娶朝士宋匪躬之女，小器资三十馀岁。及病笃，取纸自书颂四句以授宋氏而绝，云：百年姻眷，五岁夫妇，这回这回，休打这鼓。
    范文正公作《岳阳楼记》云：春和景明，波澜不惊，上下天光，一碧万顷。此奇语也。
    李公择少时读书于庐五老峰下白庵之僧舍，藏书九千卷，人谓其居为李氏山房。
    元丰八年高丽国王令弟世僧统入朝求法，回，其国母感恩，命上金书《法华经》三本，寄杭州南山惠因院传教净法师处上祝圣寿。元符元年冬再遣使尹等入贡，又舍银一千三百两乞于本院特创经殿安置。
    元初张颉仲举知广州，有大舶船为风吹泊近岸，人有告其有宝犀者，其主遂赍至府庭求进云：此船有此犀四，为海风吹至，是必为中国所有。张令断之，其中透，盘龙立凤，上下相承，纹理如画。乃遣赍至京，进奏，院官以法不许闻，辄却之。其人不得已，击登闻鼓，遂得献。上下命犀工解两带出示宰辅，前后宝带皆所不及。
