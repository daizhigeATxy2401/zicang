松窓寤言摘录　　（明）崔铣 撰 

　　纪录汇编卷之一百九十一

　　松窓寤言摘录

　　崔铣
　　贺医闾钦笃行渊雅确乎不移亦管幼安之流亚与教人惟主小学达序矣陈白沙谓其无所见劝读佛书岂名教之外犹有别传乎
　　右六十六章
　　陈御史茂烈莆田人弃官养母灌园蓻蔬太守闵其劳遣二力助汲阅三日往白守曰是使野人添事而溢口食也还之论者曰孝廉诣极矣先倅吉安明允公恕民立祠岁享云
　　右六十七章
　　月川曹端之敦笃介庵李锦之清固学皆守朱氏识或未逮沿袭之近也荒陋之中卓然自兴今士习改民伪滋安得斯人矫之哉
　　右六十八章
　　王虎谷云凤之节介岂非强哉巳乃甘张彩之临受刘瑾之包与瑾嬖人孙聦交不终矣古云一熏一莸十年犹有臭虽临难当剧犹不可轻予况平时邪彼人何心也欲共之兴学乎今翰林成均秩文而清士好文者慕得之鄙台省为吏夫树节建言岂限于官守庾折刑何勤非忠计外阶而丧内守甚哉其不思也
　　右六十九章

　　湖州府后学吴仕旦覆订
　　建昌府督刊知事毛祯
　　督写检校季士俊
　　对读教授徐文渊
　　训导陆胜宗

　　纪录汇编卷之一百九十一终

