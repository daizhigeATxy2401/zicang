林灵素传　（宋）赵与时 

　　林灵素，初名灵噩，字岁昌。家世寒微，慕远游，至蜀，从赵升道人游数载。赵卒，得其书，秘藏之，由是善妖术，辅以五雷法。往来宿、毫、淮、泗间，乞食诸寺，僧多厌之。
　　政和三年，至京师，寓东太乙宫。徽宗梦赴东华帝君召游神霄宫，觉而异之，敕道录徐知常访神霄事迹。知常素不晓，告假。或告曰：“道堂有温州林道士，累言神霄，亦作《神霄诗》题壁间。”知常得之，大惊以闻。召见，上问有何木，对曰：“臣上知天宫，中识人间，下知地府。”上视灵噩风貌如旧识，赐名灵素，号金门羽客、通真达灵玄妙先生。赐金牌，无时入内。五年，筑通真宫以居
　　时宫禁多怪，命灵素治之。埋铁简长九尺于地，是怪遂绝，因建宝篆宫、太乙西宫，建仁济亭，施符水，开神霄宝篆坛；诏天下宫观改为神霄玉清万寿宫，无观者以寺充，仍设长生大帝君、青华大帝君像；上自称教主道君皇帝。皆灵素所建也，灵素被旨修道书，改正诸经醮仪，校《丹经》、《灵篇》，删修注解。每遇初七，升座讲，听讲皆宰执、百官、三衙、亲王、中贵，士庶观者如堵，讲说三洞道经，京师士民，始化奉道矣。灵素为閟不一，上每以“聪明神仙”呼之。御笔赐玉真教主神霄凝神殿侍宸，立两府班上。
　　上思明达后，欲见之。灵素复为叶静张致太香之木，上尤异之，谓灵素曰：“昔朕到青华帝君处，获言改除魔髡，何谓也？”灵素遂纵言：“释教害道，今虽不可灭，合与改正。将佛刹改为宫观，释伽改为天尊，菩萨改为大士，罗汉改尊者，和尚改德士，皆留发，顶冠执简。”有旨依奏。皇太子上殿争之。令胡僧立藏十二人，并五台僧二人道坚等，与灵素斗法。僧不胜，情愿戴冠执简。太子乞赎僧罪。有旨：“胡僧放，道坚系中国人，送开封府刺面决配，于开宝寺前令众。”
　　明年，京师大旱，命灵素祈雨，未应。蔡京奏其妄。上密召灵素曰：“朕诸事一听卿，且与祈三日大雨，以塞大臣之谤。”灵素请急召建昌军南丰道士王文卿（乃神霄甲子之臣兼丽部），与之同告上帝。文卿既至，执简敕水，果得雨三日。上大喜，赐文卿神霄凝神殿侍宸。灵素眷倚日隆。
　　忽京城传吕洞宾访灵素，遂捻土烧香，香气直至禁中，上遣人探问，香气自通真官来。上亟乘小车到宫，见壁间有诗云：“捻上焚香事有因，世间宜假不宜真。太平无事张天觉，四海闲游吕洞宾。”京城印行，绕街叫卖，太子亦买数本进上。上大震怒，捐赏钱千缗，开封府捕之。有太学斋仆王青告首，是福州士人黄待聘令青卖，送大理勘，招待聘兄弟及外族为僧行，不喜改道，故云。有旨：斩马行街。灵素知蔡京乡人所为，上表乞归本贯，诏不允。
　　通真有一室，灵素人静之所，常封锁，虽驾来亦不入。京遣人廉得有黄罗大帐、金龙朱红椅桌、金龙香炉。京具奏：“请上亲往，臣当从驾。”上幸通真宫，引京至，开锁同入，无一物，粉壁明窗而已。京皇恐待罪。
　　宣和元年三月，京师大水临城，上令中贵同灵素登城治水，敕之，水势　　不退。回奏：“臣非不能治水，一者是乃天道，二青水自太子而得，但令太子拜之，可信也。”遂遣太子登城，赐御香，设四拜，水退四丈，是夜水退尽，京城之民，皆仰太子圣德。灵素遂上表乞骸骨，不允。
　　秋九月，全台上言灵素妄议迁都，妖惑圣听，改除释教，毁谤大臣。灵素即时携衣被行出宫。十一月，与官祠温州居住。二年，灵素一日携所上表见太守闾丘颚，乞与缴进，及与州官亲党诀别而卒。生前自卜坟于城南山，命其随行弟子皇城使张如晦：“可掘穴深五丈，见龟蛇便下棺。”既掘不见电蛇，而深不可视，乃葬焉。靖康初，遣使监温州伐墓，不知所迹，但见乱石纵横，强进多死，遂已。
　　此耿延禧所作《灵素传》也。灵素本末，世不知其全，故著之。今温州天喜宫有御题云：太中大夫、冲和殿侍宸、金门羽客、通真达灵玄妙先生、在京神霄玉清万寿管辖提举通真宫林灵素。
 
