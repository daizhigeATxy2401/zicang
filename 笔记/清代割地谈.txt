清代割地谈
程善之
    清代之盛，因其(九虎）武凭陵之气震荡四方，又能以操纵之术驾驭远藩，故疆土之广，汉唐且有未及。及其衰也，一蹙动千万里。如乌梁海二十五佐领之割让，黑龙江北霍尔果斯河外之割让。尤其可怪者，而桦太一岛，拉达克一部，来不知所从来，去不知所从去，人已据之而己不知，真可怪矣！
    桦太一岛，本非割予饿人。惟以乌苏里江外之地既弃，东道遂绝，于是日俄遂交乘之。今日人复得其南半。实间接取之于我者。俄哥资克为世界第二渔场，渔利岁以千万计，皆奕山断送之也。
    拉达克之割让，西书皆谓克什米尔占领之者。当清时驻藏大臣，尚俨然存在，乃既不阻止，亦无诘难尤，为可怪。此事中国惟黄沛翘《西藏图考》纪之云： “拉达克本一小部落，东西境长一千五百里。北至叶尔羌十八站，西为克什米尔，西南为森巴。共西境有茫玉纳山，以西有补仁、达坝噶尔，杂仁、堆噶尔本，茹妥五处，达赖夺之，拉达克不敢较。道光中，擒献张格尔馀党赏顶戴，又入寺礼达赖、班禅。后为森巴所侵，求救于驻藏大臣，不纳拉达克怨。  （中略）道光二十一年，以森巴之师来侵，补仁等五处皆失。森巴索热斯酋俄尔斯勇悍，所部皆善枪炮，惟不耐寒。红教喇嘛能诵经祈雪，乘雪进攻，大败之。斩俄尔斯，尽复侵地。追至界河，（中略）森巴奉约而退，还拉达克地以处其酋。”按此据当时奏报云尔。喇嘛幻术，荒诞无稽，与西书所纪，事实相反。拉达克虽被侵，本来亡。而此乃云还地处酋，以实其取胜之事。且言还地而不言所属，以掩割让之迹。清代官场积习，有如此者。
    又按森巴者殆塞哥斯之转音，当时塞哥斯酋长兰奇德星，方称霸五印度，西侵阿富汗，南拒英。克什米尔与合为一国，故西书云尔。来几兰奇德星死，国乱，遂灭于英。盖去寇边时三五年耳。当时无西顾忧，亦幸也。
    清以乾隆为盛，亦以乾隆为衰。两次用兵缅甸，皆不得利。当时阿里衮傅恒所表：谓沿边二三千里皆土司，过此乃至缅境。而不言土司所属，语尤可怪。如土司、缅境，缅何以能人寇耶？当时二三千里之边隘，皆丧于缅，特以含糊了事如此。宜今日有片马之警也。藏南属地，如作木朗洛敏汤两部，皆为廓尔喀所并。福康安用兵时，竟不能向，亦以见蹙国之有由矣。
    曩于友人祈穗江君案头，见英文图表，有中国割让地一表。观之令人汗下！
    帕米尔    二万五千方英里
    俄塞密尔金省及贵尔干、塞米巴拉廷两省东半 九十万方英里
    俄阿姆尔省    五十万方英里
    俄沿海省南半    三十六万方英里
    英小图伯特（即拉达克）    三万方英里
    英野人山    四万方英里
    英老挝    一万方英里
    法老挝    一万五千方英里
    俄日桦太    二万五千方英里
    日台湾    一万五千方英里
    合计一百九十二万方英里。面积之大，八倍于今之日本，六倍于德意志，九倍乎意大利。若加入属国，则西方朝贡国沽罕，十二万方英里。东方朝鲜，八万方英里。南方越南，三十八万方英里。缅甸，三十九万方英里。都计二百八十九万方英里。丧失之多如此。殆去全国五分之二。今日光复之功，不过五分之三耳。犹有待也。
