栖霞郝懿行着
    
    正月
    
    蛰启
    
    燕，蛰鸟也。诗云：出自幽谷，迁于乔木。莺亦蛰也。
    
    艾萌
    
    性恶艾。燕未出，艾先生。记候也。
    
    冰泮肆徂
    
    辟寒也。
    
    二月
    
    来降
    
    自海外来，莫知处所，犹天降然。
    
    孔祠高禖
    
    请子之候鸟也。乙至而得，子嘉美之。
    
    下丹书
    
    少昊之时，赤燕集户，遗丹书。书、燕同色。不见燕，谓之丹书也。
    
    乃睇于室
    
    睇，眄也。入人室堂，往来睇视，乃后定居。故曰其畏人也而袭诸人堂上，社稷之神存焉尔。
    
    为窼旧者葺胡者突
    
    为，创也。葺，旧也。胡燕窼喜长，如人家甑上突。
    
    户案户
    
    案，直也。燕户与人户直，户南亦南，户北亦北。或曰：千岁之燕，户北向。任昉述异记云：燕之千年生胡髯。
    
    啄泥知戊己
    
    于其日辟之为土也，故作窼不倾。
    
    腐艹绸户
    
    操泥涂户，不溃于成，腐艹缀之乃固不倾。巢成下望，如廪如城〇牟寅同曰：一种燕紫颔，尾本亦紫，其尾末有细点。作窼不入室堂，多在马厩门庑中。其窼乃泥艹所成耳。余燕不也。
    
    水出于窼
    
    杇人为垩以帚，饮水而挥之，尽无留。燕涂窼，亦实水其中，翼盝而出之，水尽窼干，滑滑然。
    
    粥孚[粥同鬻孚一作孵]
    
    孚，卵也、信也。鸟之<穴复>[音覆]卵皆如其期，不失信。或曰：燕一伏二卵，多者六七也。
    
    三月
    
    <鷧-豆+卵>生
    
    <鷧-豆+卵>[音寇]，卵也，胎如芝形。
    
    始噍[噍同啾]
    
    始噍，未<口贰>喃也[<口贰>同呢]。
    
    籋口黄肇龁吞
    
    燕籋[音聂]口也，鸟子口皆黄，燕尤易见者。凡卵生之属，龁吞八窍，无胃藏。
    
    鷧生翭既月布翄枝尾未涎
    
    鸟子谓之鷧。翭，羽本也。燕布翄枝尾，未踰月者，其毛[倝毛]，其尾独涎。涎，尾貌也。
    
    母之飞抢地弋虫粥厥子子脰县于窼
    
    地有芳艹，虫栖之；菜花开，蠭聚焉。燕掠而食之，子举项县窼上，待鹐也。
    
    濯水
    
    踊而过，驶如箭驰。古有燕濯之戏，亦以盘盛水，盖轻捷也。
    
    躤柳
    
    躤[音藉]，践也。轶柳而过，类践然。
    
    落华萦户
    
    燕喜衔华，萦户袭其香。
    
    四月
    
    还飞如硙雨[还一作翾]
    
    还，绕飞也。俗云：燕打场，天将雨。蠛蠓飞如硙则风，春则雨。
    
    初昏噍
    
    子燕辟人，日入乃出。羣噪声，啁噍也。〇牟寅同曰：雏燕当出窼，大燕则引其羣类来，环集窼外聚噪，或往来飞绕，若诱导然。雏燕讫不动，其母又口衔食呼之，而不与，待其引颈舒翼，数数然，乃轻举而飞去。其习飞之状如是。
    
    鵻栖树竢厥母鸤粥
    
    始出窼也，鵻性专壹，栖处不移。雏燕栖树竢哺，亦如之。或曰：母哺子均平，类鸤鸠然。
    
    子<丬鸟>
    
    <丬鸟>[音锵]，求食声。
    
    五月
    
    意而习翔风羽<差羽><羽也>[意而一作鷾鸸]
    
    始成燕也，燕曰意而。<差羽><羽也>，飞不至也。飞也者，必习也，远而无力也，翄形敧侧，如不胜风。
    
    飞入云中
    
    穆天子馆意而子于灵卑之宫，访至道以为司徒。意而子不乐，身化玄鸟，飞入云中。人谓意而子僊也，乃入云。
    
    雌鸣若谧隘
    
    谧隘，声也。雌呜谧隘，然则雄呜乙乙欤？
    
    翓<亢羽>遗音[翓<亢羽>同颉颃]
    
    飞而上下，遗之音也。
    
    翪飞不踰雉
    
    竦翅上下，高广不过一雉，或踰墙而已。燕非翪飞者，盖有尔。
    
    六月
    
    闭窼
    
    不妪伏也。人生六十闭房，鸟亦类然。自启蛰至此，适得六月也。
    
    羽委雪
    
    燕白者尤贵。见则凡燕翼随数千，集人家，以为瑞。是月毛希革散，毳如雪，翩而下。
    
    雨归
    
    将雏
    
    燕子亦有鹨生者。雨中则将雏归也。
    
    静昼语于堂
    
    向宿爱其类
    
    鸟向飞背宿，燕向宿背飞，故曰：玄鸟爱其类〇牟默人曰：语于堂，与主人语也。主人不语，礼忘也。爱其类，自相爱也。主人与知之，意洽也，佳客得贤主人相与居，无猜焉尔。
    
    不葺窼
    
    是月也，其位土，其日戊己，窼有阙，因垒而居，不改为。
    
    七月
    
    汉收声
    
    汉燕饶声，至是希闻。记变尔。溽湿为窼，声多稍小者，汉燕也。紫颔，声轻小者，越燕也。胸斑黑，声大者，胡燕也。胡燕山之，汉、越燕家之[胡燕、越燕，见陶注本艹燕屎下]。
    
    日中乃飞还
    
    时渐寒也，蚤暮不复出矣。亦记变尔。
    
    髀隽
    
    燕之美在髀。隽，肥肉也。秋虫丰美，食之而肥。
    
    毳衣如虋
    
    毨生细毳，色鲜明也。
    
    乃伏
    
    人不见之，类伏尔。
    
    麇至谋于野
    
    将归也。麇，羣也，人见于野，故曰至。不闻其语，故曰谋。此后不二十日归矣。
    
    八月
    
    社日辞窼
    
    春亦社日来窼也。
    
    留爪
    
    或言燕今年窼此，明岁复来。于其将逝，翦爪识之。其后果然。吴宫人有戏为之者，或以线系其足，亦然。
    
    先者遰霜降从雁遰
    
    遰，往也。雁遰有先后，霜降前者大雁，雁之父母；后者小鴈，雁之子也。燕后遰者，亦从其父母与子。鴈同时，适与之遇，若从尔。实非从鴈也。
    
    居河麋阳邍者寓
    
    不归其国，犹寓公也。辟阴就阳，暖则休焉。水艹交曰麋。唐京东河厈崩，蛰燕无数。晋时鲁国峄山之野，掘得蛰燕也。
    
    远晨风
    
    晨风，鹞也。是月挚鸟将击，先时辟之。母宁远去尔。
    
    嘶蚻
    
    蚻，寒蝉也。嘶者，声涩而屡断。将伏之征也。人覩此，为燕藏之候。
    
    九月
    
    火出则陟
    
    三月内火，九月出火。陟，升也。莫知所去，如初降然。
    
    乃归就国
    
    乌衣也。地在东海中。入其国者，汉有梅城，唐有王榭[一作王谢]，后无问津者。
    
    集衡六
    
    九章算术：五雀六燕，飞集于衡，衡适平……是月雀入水。故曰六而已，不更云五也。
    
    意而养其智
    
    人不见之，意其养然。
    
    噏湻和禁耆欲于飞不食
    
    燕飞而食肉，至是恬澹节欲，不复出，顺闭藏之令。
    
    衔艹则蛰
    
    有蛰艹焉，不与众卉俱萎。鸟欲蛰，则衔之，得百日不饥。燕亦宜然也。
    
    十月
    
    零陵石寝
    
    零陵，湘中地，有石燕，风雨则飞。
    
    入于海为蚧
    
    二者记异也。蚧，蛤也。类有三，皆生于海。蛤蛎者，千岁鸟所化；海蛤，百岁燕所化也。魁蛤，一名服老，服翼化。
    
    瑶光不见
    
    瑶光星散为燕，燕隐也。
    
    蛰墐户
    
    御寒也。
    
    十一月
    
    冰壮蛰穴益坚
    
    穴也者，言蛰也。蛰也者，必有穴也。不坚不可以御寒。
    
    慎火
    
    昔人爇火烛窼，窠焚，火其屋。因厦成而戒之。
    
    鸷鸟为天女
    
    天女，鸷鸟。鸷鸟，燕。人不见，是思之。是月一阳生，冀由天降也。
    
    十二月
    
    蛰始振
    
    振则将启矣。
    
    鴈北乡乃导后鹊窼
    
    小寒，雁北乡。后五日，鹊始窼。时燕将出，雁若诱导然。鹊知风，作窼，辟太岁，亦智禽。与燕作窼先后异，类记尔。
    
    应几跃[几一作<岂几>]
    
    <岂几>[音祈]，近也。应，龙也，燕肉能致之。应以春分跃，燕未出。应几腾，亦记候也。
    
    蛰之终十旬月既望乃兴
    
    自九月迨正月启蛰，凡百有二十日。月既望，正月朢也。节气有先后，举成数。
    
