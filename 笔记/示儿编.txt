　　钦定四库全书　　　　子部十
　　示儿编　　　　　　　杂家类三【杂説之属】提要
　　【臣】等谨案示儿编二十三巻宋孙奕撰奕字季昭号履斋庐陵人其厯官无可考第十巻中称绍熙丁巳三月侍防春华楼闻大丞相周益公议论考之宋史绍熙元年为庚戍至五年甲寅即内禅丁巳实庆元三年殆宁宗时尝官侍从传冩误为绍熙欤是编凡总説一卷经説五卷文説诗説共四卷正误三卷杂记四卷字説五卷中第九卷前为文説后为诗説李维桢序谓文説三卷诗説二卷误也前有开禧元年自序称考评经传渔猎训诂非敢以汚当代英明之眼姑以示之子孙故名曰示儿编其书杂引众説往往曼衍又征据既繁时有笔误如经説类中以广雅博雅并言而皆云张揖作诗説类中以杜甫袭用白居易诗杂记类中谓唐太宗纳巢刺王妃为妻嫂字説类中谓诗有陈佗【案陈佗之名见于诗序奕以为诗则非】皆失于考订以至荆舒是惩句经説类中反覆论僖公无此事故孟子归之周公正误类中又谓僖公之事孟子误以为周公王安石字説霸字条下称其学务穿凿无定论艺苑雌黄一条又称熙丰间定有成书是正舛错学者不能深考类以穿凿嗤之亦间或自相矛盾文説类中契丹空纸祭文一事尤委巷不根之谈其经説类中于窃比老彭训彭为旁于黾勉从事训黾为蛙王士祯古夫于亭杂録深取之实亦附防之论然其中字音字训辨别异同可资考证者居多其冗杂者可削其精核者防不可废也乾隆四十五年六月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀














　　示儿编自序
　　杜子美示宗武有诗韩退之示儿有诗学者至令诵之而东坡先生一以为圣贤事一以为利禄事殆若有所区别然君子茍不能忘其子则随其资而示以意使之知学则一而已余之少也犹不如人今老矣所望者惟子与孙然嬾惰无匹闻学褊隘上不能进之于圣贤之域下不能引之于利禄之涂则以平生之末学者示之是亦使之知学之意也茍籯无金教无经一再世不为君子之归可不惧哉于是攷评经传渔猎训话以立总説经説文説诗説正误杂记字说凡七条大抵论焉而不尽尽焉而不确非敢以汚当代英明之眼姑以示之子孙耳故名曰示儿编使后世贤广吾意不贤毋谓不汝诲也吾子其懋戒之哉开禧元祀九月上浣庐陵孙奕序


　　钦定四库全书
　　示儿编卷一　　　　　　　宋　孙奕　撰总説
　　经传引古
　　经传之文虽出古圣贤之手然旁举逺引亦必有所从始如书引人亦有言论语引周任有言之类古今皆知文言为孔子之所作以左氏襄公九年攷之穆姜之薨筮之遇艮之八史曰是谓艮之随姜曰亾是于周易曰随元亨利贞无咎元体之长也亨嘉之防也利义之和也贞事之干也君子体仁足以长人嘉徳足以合礼利物足以和义贞固足以干事然故不可诬也是以虽随无咎案穆姜之筮后十四年而圣人生实鲁襄公之二十二年也又夫子年六十有三乃始系周易以此言解乾卦故谓之文言云
　　昭公十二年楚灵王闻子革诵祈招之诗而感其不能自克仲尼曰古也有志克己复礼仁也信善哉及其答顔渊之问而曰克己复礼为仁则是援古志以告之也孟子论国家闲暇明政刑一章竝答滕文公以太王去邠事人皆知其为孟子之言及稽诸家语孔子谓子路曰君子而强气则不得其死小人而强气则刑戮洊臻豳诗曰殆天之未隂雨彻彼桑土绸缪牖户今汝下民或敢侮余孔子曰能治其国家如此虽欲侮之岂可得乎周自后稷积行累功以有爵土公刘重之以仁及至太王亶父崇以徳逊其立根置本备豫逺矣初太王都豳狄人侵之事之以皮币不得免焉事之以珠玉不得免焉于是属耆老而告曰狄人之所欲吾土地也吾闻之君子不以所养而害人二三子何患乎无君遂独与太姜去之逾梁山邑于岐山之下豳人曰仁人之君不可失也从之如归市焉天之与周民之去殷久矣若此而不王天下未之有也武庚恶能侮邶诗曰执辔如组两如舞孔子曰为此诗者其知政乎此夫子训子路之词也孟子一则援以证政刑之说一则援以证小事大之问良由此始
　　若夫唐明皇序孝经而谓子曰吾志在春秋行在孝经盖得之于何休序公羊传之文而何休又得之于钩命决文也
　　后汉赵岐序孟子而谓仲尼有云我欲托之空言不如载之行事之深切着明也盖取之于太史公自序之语而太史公又取之于春秋繁露也
　　经解引易曰差若毫厘缪以千里乃出易纬之文也【王充论衡注详见毫厘解】
　　六经主于王
　　易始乎皇而成乎王书作乎帝而继乎王诗始乎诸侯而终乎王礼乐制作乎王而春秋一乎尊王也
　　六经无真字
　　六经之中无真字非无真字也夫人而不伪也是故仙之一字圣经所不着圣人所不言以至于佛若僧若禅圣人尤不笔之于书盖其卫道之严也故佛之敢入中国者乃在于经籍焚灭之乆礼义衰微之末二百余年而后始至也则六经之有功于人也大矣
　　天帝
　　髙而覆物者天也尊而宰物者帝也健而不息者干也故以形体谓之天以主宰谓之帝以运动谓之干
　　后皇烝辟
　　后继也谓继治之君也皇大也谓图大之君也烝众也谓御众之君也辟法也谓立法之君也君临也谓临涖天下之君也主宰也谓宰制天下之君也
　　皇帝王通称
　　皇可以谓之帝月令云其帝大皡是也亦可以谓之王礼运云昔者先王未有宫室是也帝可以谓之皇吕刑云皇帝清问下民是也亦可以谓之王大禹谟云四夷来王是也王可以谓之皇文王有声云皇王烝哉是也亦可以谓之帝归妹云帝乙归妹是也
　　嵗祀年载通称
　　伊训惟元祀陆氏释文曰年也又引尔雅言夏曰嵗商曰祀周曰年唐虞曰载则是帝王各有定名也按尧典曰以闰月定四时成嵗舜典曰嵗二月东巡守则唐虞不特曰载也禹贡曰作十有三载乃同则夏不特曰嵗也伊训曰太甲元年太甲上曰三年复归于亳则商不特曰祀也洪范曰惟十有三祀又云一曰嵗周礼曰大计羣吏诛赏则必曰三嵗则周不特曰年也然则四者名异而实同何哉盖载以始一嵗而终嵗以星一嵗而周祀以祭一嵗而徧年以禾一嵗而熟此名之所以异而实同
　　校庠序皆在郷
　　三代设学果安所在尝读太史公儒林传谓三代之道郷里有教夏曰校殷曰序周曰庠盖繇是以叅诸经左氏则曰子产不毁郷校是校在郷矣党正则曰属民饮酒于序是序在郷矣郷饮酒礼则曰拜迎賔于庠门之外内则又曰虞庠在国之西郊是庠在郷矣先王盛时学校徧于天下故民于是时仰父俯子左诗右礼无非礼义之教学记云家有塾党有庠术有序此又一证也由是言之太史公得非有所据而云
　　五行先后不同
　　五行一也大禹谟则曰水火金木土谷惟修洪范则曰一水二火三木四金五土月令则曰春木夏火中央土秋金冬水其言先后不同何也曰圣经之言各有攸主大禹谟之所主者养民之政故以五行之相克者言之克下为财故也洪范之所主者自然之数故以五行之生数言之举生数则成数可知矣月令之所主者四时之令故以五行相生之序言之是以不同也
　　问礼乐官名
　　或谓夫子大圣也以生知之资天纵之能当无所不知无所不闻而犹问礼问乐问官名有诸曰于传有之曽子问曰吾闻诸老耼问礼也乐记曰唯丘之闻诸苌问乐也昭公十七年传曰仲尼闻之见于郯子而学之问纪官也曰然则何独于斯三者是学曰五帝殊时不相防乐三王异世不相袭礼至于官制时异事异防革尤多不耻下问是以谓之圣也
　　倒文
　　六经或倒其文如易之西南得朋吉凶者失得之象类皆有之唯诗为多如中谷中林中河中路中原中田家室裳衣衡从稷黍瑟琴鼓钟斯螽西南东南下上羊牛乐岂息偃甥舅孙子女士京周家邦鼐鼎齐【音资】明不一而尽记虽有吾得坤干焉书虽有月正元日或四三年又北东入于海皆有说也盖归藏易以纯坤为首其次第不得不然也书前有正月上日则后不得不以月正元日错综言之也此不言三四而曰四三者自多而至少故四言于三之上也又且水之势北折而东故东言于北之下也然倒此一言不徒其理为长而又且文矣至如祭义云禄爵庆赏祭统云备外内之官闲居云春秋冬夏中庸云设其裳衣大率若此
　　字训辩
　　皇者大也
　　天曰皇天父曰皇考母曰皇妣
　　王者大也
　　大父曰王父大母曰王母
　　极中也正也至也
　　书曰皇极诗曰四方之极皆中也儿寛传天子建中和之极师古曰极正也
　　洪范云六极者穷也
　　孟子曰使我至于此极也亦同
　　格至也正也
　　诗曰祖考来格书曰格尔舜皆至也来也书曰格其非心孟子曰格君心之非皆正也
　　学记云扞格者止也
　　格旧音户革切或如字
　　扰乱也驯也
　　书曰俶扰天纪乱也周礼曰以扰万民驯也
　　乱乱也治也
　　书曰刑暴乱语曰乱大谋谓乱也周官曰乱尔有政语曰武王有乱臣谓治也古文尚书治字作乿与乱相类后人不识古乿字讹以乱训治耳
　　锡畀赉上予下也
　　书曰敷锡又曰不畀诗曰赉予也皆上予下之谓也如师锡帝纳锡大此又古者下锡上亦可谓之锡也
　　贡献供下奉上也
　　书曰任土作贡春秋来献防孟子曰无以供粢盛皆下奉上之谓也
　　台卬朕我也
　　书曰以辅台徳诗曰人渉卬否皆我也古者上下皆称朕巽朕位尧自称也朕徳罔克禹自称也秦始皇方不许臣下称朕
　　乃而若汝也
　　书曰惟乃之休又曰其害于而家凶于而国项籍传吾与若北面懐王皆训汝也
　　觐下见上也觌见也非上非下也
　　周礼秋见曰觐下见上也语曰私觌扬子曰觌君子者问铸人无所不见也
　　如此徃彼也适徃也非彼非此也
　　春秋如齐如晋皆之彼也董仲舒曰道者所繇适治之路则无所不往也
　　荡荡广大也又放荡也
　　语曰荡荡乎无能名焉书曰王道荡荡皆美辞也诗曰天下荡荡无纲纪文章又曰荡荡上帝又非美辞也
　　嚣嚣自得也又愁叹也
　　孟子嚣嚣然曰又曰人知之亦嚣嚣皆自得也诗曰谗口嚣嚣又愁声也
　　堇堇少也
　　前地理志曰豫章出黄金然堇堇师古曰堇读作仅少也
　　区区小也
　　礼乐志曰河间区区小国楚元王传曰岂为区区之礼哉谓小也
　　鞅鞅不满也
　　髙帝纪曰心常鞅鞅师古音于亮反韩信传曰居常鞅鞅师古音于两反
　　拳拳勤谨之意也
　　中庸曰得一善则拳拳弗失之矣
　　匈匈扰扰之意也
　　高帝纪天下匈匈谓喧扰也
　　云云谆谆之意也
　　韩愈诗曰谐笑方云云
　　往往意其必然之谓也
　　仲舒传王道往往而絶
　　无限之谓不訾
　　葢寛饶传用不訾之躯临不测之险
　　无聊之谓无俚
　　栾布传其画无俚之至耳晋灼曰扬雄方言曰俚聊也许慎曰赖也为其计画无所聊頼
　　不难之谓何有
　　语曰从政乎何有孟子曰于王何有
　　不幸之谓无禄
　　诗曰念我无禄
　　以词讥之曰刺
　　刺幽王刺厉王皆作诗以刺之如操刀以刺人然
　　以法杀之亦曰刺
　　记曰司宼正刑明辟以听狱讼必三刺春秋鲁杀大夫曰刺言用三刺之法
　　因其世传而继之曰袭
　　扬子曰袭尧之爵
　　掩其不备而取之亦曰袭
　　左荘公二十九年夏郑人侵许凡师有钟鼓曰伐无曰侵轻曰袭杜曰揜其不备也
　　尔者如此也
　　语曰吾无隐乎尔
　　耳者而已也
　　孟子曰尽心焉耳矣
　　曾字
　　诸经除人姓及曾孙【孔安国解诗信南山郭璞注尔雅曾孙之曽并音层】之外曾字并无音独论语曾谓泰山不如林放乎音则登切曾是以为孝乎音增马融曰承顺父母顔色乃为孝也正义亦引是说则是曾训乃也至于曾由与求之问虽无音孔曰谓子问异事耳则此二人之问安足大乎又训则也公孙丑上尔何曾比予于管仲又曰曾比予于是曾音増赵云何曾犹何乃也丁云则也乃也礼部韵亦训则也并援曾是以为孝乎为证檀弓上防三年以为极亾则弗之忘矣郑曰则之言曾也二说皆通而乃字胜尝以类推之诗曰曽不容刀曽不崇朝曾是不意曾莫惠我师孟子曾不知以食牛干秦穆公之为污也荀子荣辱篇偷生浅知之属曾此而不知也扬子问神篇曾范蔡之不若汉周勃张相如两人言事曾不出口及近世文集中有曾不闻曾不知之类皆作层字读更说不通合尽读如曽是以为孝乎之曾
　　屑字
　　屑之一字先儒于书训尽于诗于孟子训洁以今騐之凡物之为屑皆轻故屑之言轻也如多方大淫图天之命屑有辞则言轻有辞说又曰尔乃屑播天命言轻播弃天命谷风曰宴尔新昏不我屑以言宴安于新昏而于我旧室则不轻用君子偕老曰不屑髢也言妇人髪美不轻用它人之髪为髢公孙丑上是亦不屑就已是亦不屑去已告子上蹴尔而与之乞人不屑也告子下
<子部,杂家类,杂说之属,示儿编,卷一>予不屑之教诲也者是亦教诲之而已矣宜一以轻释之非洁也不然尽心下有云欲得不屑不洁之士而与之是獧也何以既言不屑又言不洁乎
　　惟唯维字
　　六经有惟唯维三字或从心或从口或从糸皆通作助辞又训独但从心者又训思尚书皆从心乃尽为助辞如我则末惟成徳之彦洪惟我幼冲人是也诗皆从糸亦多是助辞至如絷之维之则训系四方是维绋纚维之则有维持之义止有一字从心乃作思惟之义曰载谋载惟是也左氏传亦皆以唯为助语论语乃惟字亦助辞但唯仁者唯上智唯我与尔唯天为大唯尧则之从口而训独也孟子亦有此句则作惟故亦训独其余如非惟百乘之家为然之类皆训独也盖字画不一而所训有同异学者当随其文意求之若夫周易之无字周礼之灋字虽画异于他经之无与法而音义同
　　有亡字
　　记曰凡养老五帝宪三王有乞言郑康成读有为又【内则】周礼曰量其力有三均郑康成读有三为又参【弓人】书曰朞三百有六旬有六日东坡读二有为又【尧典】诗曰不日有曀苏黄门云古有又通【终风】则经意甚明如本字读则说不通集韵四十九宥韵中又二十七而有字与其一注云复也通作又
　　论语曰有若亾我独亾亾而为有今亾矣夫焉能为亾不如诸夏之亾也今也或是之亾也以上旧读作存亾之亾者非当读为无唯孔子时其亾也自牖执其手曰亾之合如本字读诸子史以亾作无者甚多未能槩举当随意是正之
　　不字
　　世俗语言及文字中所急者惟不字极关利害韵书中如府鸠方乆二切者施之于诗与赋押韵无不可者至于市井相与言道涂相与语官吏之指挥民庶将帅之号令士卒乡校之教训童凡出诸口而有该此字者非以逋骨反者呼之断莫能喻陈正敏遯斋闲览云不字本方鸠切人皆以逋骨反呼之遍检诸韵并无此音窃谓举世同词必有所自始逋骨切殆不可废按广韵八物韵中不与弗同则近于逋骨声然亦庸夫难晓况礼部韵略不出此音徒见于佛经有曰不也世尊廼作弗声读亦可一证今以司马公切韵图攷之明举一杯字以发声曰杯贝不即是与逋骨切同音信乎此音不可废矣是字也本有四音自陈正敏之说兴而人始疑自温公之图出而音始定苐温公之图近行于世知音为希故表而出之





　　示儿编卷一
　　钦定四库全书
　　示儿编卷二　　　　　　　宋　孙奕　撰经说
　　易有象数
　　易之为书也洁浄精防有象焉有数焉不可偏废也夫天地雷风水火山泽为易之象木上有水曰井頥中有物曰噬嗑为卦之象坤之黄裳困之赤绂剥之牀涣之杌为爻之象人皆知之也五十有五为天地之数五十为大衍之数二篇之策当万物之数人皆知之也然释鸣鹤在隂其子和之则论君子之言行释同人先号咷而后笑则论君子之出处语黙以防事当宻释不出户庭以藏器待时释射隼于髙墉则人不知之也盖夫子之于易又未始屑屑以象数泥者也
　　乾元坤元
　　乾坤独备四徳屯随临无妄革卦间亦有之惟六子之卦俱不以元称何哉盖干父坤母也六子者皆其所生也父母既称元六子不复谓之元是以乾元曰大坤元曰至坤且不得以拟干之尊况六子乎
　　用九用六
　　诸卦惟干爻纯乎九乃専用阳刚之道故曰用九惟坤元纯乎六乃専用隂柔之道故曰用六
　　富以邻不以邻
　　易在小畜则曰富以其邻在泰与谦皆曰不富以其邻何邪夫小畜则徳之小也泰谦则徳之大也故左右相比谓之邻人君之与万民九重之与四海中国之与四夷无非隣也人君之所以抚万民绥四海御四夷徳有余者不假于富徳不足者非富莫行也
　　六五童吉
　　六五以柔顺之才居圣君之位居圣君之位而犹以童蒙自处盖以人视我则圣君也以我自视则童蒙耳其不自居其圣而求师于其臣养其正性以冀圣学之髙妙非圣益圣明益明者不能也古之圣帝明王有志于圣学者初不以形迹拘故箕子为武王陈洪范反覆以汝称周公为成王作洛诰作立政终始以孺子呼而无嫌也
　　七日来复
　　七日来复者昔之计月非其正嵗则以日数之即豳诗一之日二之日是也谓隂自姤而遯而否而观而剥而坤盖六日耳及阳受之而复乃七日焉其来也剥而至复已历七日是天数之运也
　　先甲先庚
　　蛊之卦曰先甲三日后甲三日防之卦曰先庚三日后庚三日夫先甲三日者辛也后甲三日者丁也言圣贤当事之蛊坏必有饬蛊之道既更新于其先又丁宁于其后则天下复归于治矣故于蛊言甲先庚三日者丁也后庚三日者癸也言圣人当令之申行必有发施之道既丁宁于其先又揆度于其后则天下无不顺矣故于巽言庚
　　一说甲木主仁以示其令之寛也庚金主义以示其令之严也
　　屦校灭趾
　　噬嗑初九曰屦校灭趾无咎盖噬嗑用刑之卦也用刑之卦不絶于其初其终必难制故此卦于初爻言之盖虑罪小之时不为之惩戒则必至于大恶故灭趾使不得行则其恶不能肆也已
　　頥取龟虎
　　易之有頥所以观其养也作易圣人初九既取于六四又取于虎二者之不相侔何哉盖古之制簠簋刻于盖以之为性不嗜食也仲冬之月虎始交则虎之为性其交有时者也大凡饮食男女人之大欲存焉有一溺其所欲则必伐其良心戕其正性乌有所谓自养哉故圣人断断乎有取于不嗜食之交有时之虎以明君子之自养者如此
　　夬五阳一隂
　　夫以五阳而决一隂犹众君子而去小人之象也以常人处之则必健而暴决而刚今也不然健而济之以说决而乘之以和则君子之待小人以忠厚欲具改过如此
　　丽泽兑
　　丽泽兑君子以朋友讲习此言兑之为卦兑上兑下是泽邻于泽潴蓄者深交相灌溉互相流通此深有益于彼彼深有益于此诚得朋友之象也夫同门合志之友以善相资以文相接有过相箴有难相济两有所利而无寡陋之患此所谓以附丽为悦而有朋友之义也
　　衍字误字
　　人有常言易以卜筮独免秦火之戹得为全书然读其书绎其义不无可疑者系辞曰能说诸心能研诸侯之虑侯之二字是必传写之误尝求之于明爻有曰能说诸心能研诸虑乃知去是二字则辞切意明杂卦曰晋昼也明夷诛也先儒以为诛夷之诛然以昼与诛对则非反对之卦矣尝求之象则曰明入地中明夷又求之于明卦有曰明夷务闇卦畧又曰明夷为闇之主则知明出地上为昼明入地中为昧当作明夷昧也若以为诛岂圣人杂卦之防耶
　　汝作士
　　帝曰臯陶蛮夷猾夏防贼奸宄汝作士尔雅曰士察也周礼士师注曰士察也主察狱讼之事也孔安国曰士理官也理盖狱官也欲得其曲直之理故谓之理其谓之士者则欲致其察故也月令曰命理瞻伤察创视折审断决狱讼必端平得此之意也郑康成曰有虞曰士夏曰大理周曰大司冦今士曹改为司理其源盖本此
　　九共
　　九共九篇九共者即九州之志谓之九丘之丘孔安国为古定书于序言则是于此复以为共非是九州异土殊俗故有九篇一篇言一州之事也
　　无教逸欲
　　臯陶谟曰无教逸欲有邦考之前汉王嘉上封事云咎繇戒帝舜曰亡敖佚欲有国兢兢业业一日二日万机顔曰言有国之人不可傲慢逸欲但当戒谨危惧以理万事之机也敖读曰傲则以教字为敖其理尤长盖自古未有人君教臣下佚欲者也按防字尚书作防训防也汉作机则非
　　九官相逊不相逊
　　舜命九官济济相逊和之至也刘向此言古今以为真得九官之用心然禹垂益伯夷固相逊矣若稷契臯陶防龙皆不见其相逊之辞何耶且以此之逊是则彼之不逊非以彼之不逊是则此之逊非曰皆是也夫舜之命禹垂益伯夷也皆出于佥言惟其出于佥言故不容于不相逊至于稷契臯陶之与防龙也则不待于佥言惟其不待于佥言故不用于相逊然则相逊者所当然其不相逊者亦所当然皆无一毫之伪者也所以众贤和于朝独为称首
　　冀州不言山川
　　禹贡皆言山川示其域民以封疆之界也如济河惟兖海岱惟青之类八州莫不皆然独冀州不言山川之界何耶禹之意若曰天子以四海为家以中国为室一民莫非其臣也尺地莫非其有也且祭则天下名山大川咸与焉飨则四海九州之美味咸有焉无此疆尔界之限无内夏外夷之辩岂容以一山一川局之如余州者哉禹之意防妙如此
　　要蔡
　　五百里要服薛肇明云要读如要约久要之要则约之而已非治之也孔安国云要束以文教亦此意陆音一遥反非是二百里蔡当读如左氏蔡蔡叔之蔡音素葛反杜预曰蔡放也薛肇明云放罪人于此故谓之蔡则读如本字非
　　要荒
　　五百里要服三百里夷二百里蔡五百里荒服三百里蛮二百里流盖要荒皆在九州之外曰夷者以夷礼待之若春秋之杞鄫也曰蛮者以蛮俗待之若春秋之楚越也轻罪则蔡于要服重罪则流于荒服蔡近于夷流近于蛮则知中国之罪人尚可变蛮夷之俗也
　　兼弱攻昧
　　仲虺之诰曰兼弱攻昧取乱侮亡推亡固存邦乃其昌载之于书不过如此襄公十四年中行献子曰仲虺有言曰亡者侮之乱者取之推亡固存国之道也又三十年子皮曰仲虺之志云乱者取之亡者侮之推亡固存国之利也此言一唱其汨乱圣经为甚孔安国从而和之曰弱则兼之闇则攻之乱则取之有亡形则侮之有亡道则推之有存道则辅而固之呜呼信斯言也则仲虺是诚何心哉幸灾乐祸之人也焉有佐克仁之君可出是言乎窃谓兼人则自弱攻人则自昧取人则自乱侮人则自亡推人则益自亡惟能保固人则所以自存徳至于此国乃昌盛也不然引君于非道岂告戒之辞哉
　　放诸桐
　　太甲既立不明伊尹放诸桐甚哉放字流传之误有以淈经防也今夷攷于书并无放之之文自太甲既立不明也乃举汤顾諟天命以训之及其罔念闻也又举汤之坐以待旦以训之至于未克变也乃始营于桐宫宻迩先王其训其终始告戒启廸之意无非训之而已孰谓伊尹而肯为放君之丑耶原伊尹之意不处太甲于亳而处于桐使近先王之墓以终其丧故曰王徂桐宫居忧而已惟其克终允徳所以惟三祀十有二月朔以冕服奉王归于亳乃即吉服也故独止于三年之久焉虽复辟之后犹以终始惟一之说反复训戒之未始少忘而曰伊尹为放君吾不信也况书曰宻迩先王其训孟子亦曰太甲悔过以听伊尹之训已则知书序为教诸桐也明矣且舜放驩兠则驩兠之罪不可赦汤放桀则桀之恶不可揜太甲不明初无大过何放之有则知书序为非放诸桐也益明矣放教字相近以古字者遂从而譌乆矣当读作伊尹教诸桐
　　且书序之譌不宁惟是泰誓曰惟十有三年春大防于孟津序则曰惟十有一年武王伐殷一日戊午师渡孟津
　　四为字
　　臣为上为徳为下为民孔氏王荆公为上字去声为徳字平声下句同东坡解为上字平声为徳字去声下句同皆有义今四为字皆作去声理尤明或谓上句二为字当上仄下平下句二为字当上平下仄
　　君子所其无逸
　　周公曰呜呼君子所其无逸至则知小人之依所与曲礼拜受于尊所之所同依犹归也君子所在皆无逸其先知者则稼穑艰难之事乃若自暇自逸则知其为小人之归也必矣
　　文王卑服
　　文王卑服即康功田功文王知君臣之分不可犯也故卑躬以服事殷而已惟其卑以事殷则安时处顺而得以日勤于民田之事是故既就其安民之功又就其力田之功然则卑服之効其大如此岂先儒所谓卑其衣服者所得而尽焉
　　诰毖诰教
　　厥诰毖庶邦【至】祀兹酒诰教小子【至】无彛酒此见文王之于臣民处之各尽其道其戒饮酒也于庶邦则曰诰毖于小子则曰诰教庶邦指士大夫而言故以毖戒之毖之为辞严小子指民而言故以教戒之教之为辞寛严以责士大夫寛以责民各当其用者也
　　其勿误于庶狱
　　周公作立政初称庶言庶狱庶慎者一中则畧庶言而称庶狱庶慎者三终乃畧庶慎而独以庶狱告何哉周公之意谓庶言庶慎皆不可误而狱乃人之司命尤为当谨茍杀一不辜则不仁甚矣此周公所以惓惓再三特举庶狱一事戒之至于卒章复以式敬尔由狱以长我王国归美于司宼苏公谓典狱在于克用常人呜呼孰谓爱君爱民之心犹有切至如周公者哉
　　执鋭
　　顾命一人冕执鋭陆音以税反孔氏云锐矛属考之韵畧集韵十七凖出一鈗字注云侍臣所执引周书冕执鈗为证从金从允其义为当乃读作允亦是而陆音非然今文尚书及孔传陆音从兊皆非凡一时所执兵器如惠刅刘钺戣瞿皆芒锐犀利何独于此执矛为锐哉韵畧指侍臣所执曰鈗按许氏说文曰一人冕执鈗盖有所据而玉篇广韵不收又何耶
　　费誓秦誓
　　上世帝王之书终之以文侯之命何升费誓秦誓而殿焉夫子之意为平王设也平王东迁之初有犬戎弑父之讐当卧薪尝胆无湏防宁廼彊顔茍安五十一年而恬不知报在位时惟以王子携余并立之患未除为己忧今得文侯为我杀之当思厚报故锡文侯惟恐不及曾未闻有一言及于不共戴天夫子见其如此知其无讨贼之心又无拨乱之才而泰然有自安之意深痛王室于此衰矣王道于此絶矣故序其书曰平王锡晋文侯秬鬯圭瓉非褒也盖伤之也今也幸而有能治戎如鲁侯悔过如秦穆公使平王幡然而改以鲁秦之心为心则君父之讐庶防可复王辙之东庶防可兴夫鲁秦诸侯耳其眂堂堂三代未易续貂特因其治戎有备悔过有素东周以来仅有此尔虽欲不升乌得而不升夫子之定书岂茍然哉





　　示儿编卷二
<子部,杂家类,杂说之属,示儿编>
　　钦定四库全书
　　示儿编卷三　　　　　　　宋　孙奕　撰经说
　　诗章句对耦
　　章句始于诗对耦亦始于诗故三言若深则厉之类四言若闗闗雎鸠之类五言若于嗟乎驺虞六言若狂童之狂也且七言若遭我乎峱之间兮八言若十月蟋蟀入我牀下是以后世由三言至七言皆自此始如觏闵既多受侮不少诲尔谆谆听我藐藐发彼小豝殪此大兕岂不尔受既其女迁念子懆懆视我迈迈之句无一字非的对则世之骈四俪六抽黄对白者得非又发端于是与
　　相防
　　相鼠有体人而无礼胡不遄相州名陆玑云河东有大鼠能人立交前两脚于头上跳舞善鸣故退之城南聨句云礼鼠拱而立按地志相州属河北与河东相邻则知相州有此鼠能拱而人立其有礼之体如此诗人盖取譬焉毛氏以相为视信如毛说则视物之有体与皮者皆可喻礼何取于防哉或谓相州当平声呼非也世言相缬亦有所本陈无己诗云相州红缬鄂州花相字可平音呼哉东坡指掌图亦云河亶甲居相即今相州是也
　　凯风
　　凯风美孝子也卫之滛风流行虽有七子之母犹不能安其室当以之母属下犹不能安其室为句如经云之子于归庄子云之人也之徳也之二虫又何知之类
　　黄鸟
　　黄鸟有二种名同而实异小大殊也如黄鸟于飞集于灌木其鸣喈喈睍睆黄鸟载好其音鸎也诗人取其善鸣者也如交交黄鸟止于棘于桑于楚者黄雀也诗人言其交交而集于楚棘者众多也如黄鸟黄鸟无啄我粟我粱我黍亦黄雀也盖啄其粟与粱黍正今人稻粱熟时黄雀羣集于田垅以啄为人所罗所逐者正谓此耳毛氏陆氏谓黄莺一名搏黍能搏黍则亦当是黄雀况黍熟于七八月之间亦无复有莺矣
　　鸨兎
　　古语有曰鸨无舌无脾人皆疑焉尝以鸨羽兔爰二诗推之信其有证盖声出乎舌鸨之为禽无舌则无声也故诗人以鸨羽刺君子乆从征役不得养其亲而无舌以诉其情也脾属土土主信兔之为兽无脾则无信也故诗人以兔爰刺桓王之失信而无脾以表其信也
　　鸒斯
　　小弁弁彼鸒斯孔谓此鸟名鸒而云斯者语辞其说诚有据及攷董氏则信尔雅禽经师旷以二字为名李适中则又信杨子以二字为名曾不思诗人以斯为语助者多矣如彼何人斯哀我人斯湛湛露斯彼旟旐斯恩斯勤斯鬻子之闵斯以诅尔斯天难忱斯无射于人斯类皆云然何董李独信诸子百家而不信经耶借曰诗亦有以螽斯名虫然七月云斯螽其实一物容可以一切已前之语辞者顚倒其文而均指为物名乎不然此篇又有栁斯鹿斯亦将并以二字为栁鹿名可乎
　　居诸
　　柏舟曰日居月诸胡迭而防孔曰居诸者语助也日月曰日居月诸照临下土毛曰日乎月乎照临之也予谓孟子注诸海求诸逺左氏拘诸原免诸国此诸训于也而韵释于字亦训居也诸犹于也于犹居也言日月皆有所在未尝失其轨度独仁人不遇于顷公庄姜不见荅于庄公此二诗所以自伤而作也孔皆以为助语脱或读作何居之居则可如本字读则不可毛并谓之乎以乎字释诸则是以释居字义似不通韩文公为尔惜居诸之句诚有味当求之
　　死生契阔
　　生契阔与子成说契旧音挈非当作契合之契说如字契合也阔离也谓生离合与汝成誓言矣
　　衡门
　　衡门一篇诱掖其君之诗也凡诱掖之说必使之心竞而力争盖自卑者抗之使髙自惰者激之使勤自退者扬之使进自用者恢之使大如虽愚必明虽柔必强乃所谓懦而有立志者也说者谓衡门虽小可以栖迟泌水非广可以乐饥食不必鲂鲤娶不必姜子非也此诗三章首章言可以栖迟可以乐饥先发其端也中末二章言食必鲂鲤娶必姜子者次陈其说也若曰衡门可栖迟泌水可乐饥则何以食鱼者必湏鲂鲤之美味娶妻者必湏姜子之大姓则知前曰可者真不可也后曰必者不得不必也此乃见其君愿而无立志故作是诗以诱掖之也说此诗者于语下则失之
　　东门之杨
　　东门之杨刺时也防姻失时男女多违亲迎女犹有不至者也当以亲迎二字为句
　　七月兼夏周正
　　周公作七月备陈一嵗之事而正则迭用夏周何也意其夏正建寅顺四时之序便于农事乃以月言周正建子明一阳之生以改正朔乃以日言盖周公以日月分隂阳谓隂生于午是以五月六月七月八月九月十月皆属隂故以月言之谓阳生于子是以一之日二之日三之日四之日皆属阳故以日言之若夫夏之三月不曰五之日而曰春日载阳言可蚕之候所谓季春之月躬桑以劝蚕事也月令夏之四月不曰六之日而曰四月秀葽盖正阳之月嫌于无隂亦犹十月嫌于无阳谓之嵗亦阳止也
　　常棣
　　常棣常字诸家并无音合如字读采曰维常之华毛谓常为常棣亦无音常棣与唐棣异俗或书作棠棣尤非其四章曰兄弟防于墙外御其务每有良朋烝也无戎陆音务如字郑曰务侮也尔雅释言亦云侮也按僖公二十四年富辰曰诗曰兄弟防于墙外御其侮韩诗外传曰周文公之诗曰兄弟防于墙外御其侮国语富辰谏襄王曰古人有言兄弟谗防侮人百里比毛诗以务为侮其义明甚戎字叶韵当作戌戌亦御也
　　黾勉
　　黾勉从事者黾鼃属也蝈氏掌去鼃黾注谓鼃为蝈黾耿黾也蝈与耿黾尤怒鸣退之杂诗蛙黾鸣无谓阁阁秪乱人即其虫也蛙黾之行勉强自力故曰黾勉如犹之为兽其行趦趄故曰犹豫
　　南山有台
　　贤才不在野则聚于朝势也亦理也南山北山皆贤者昔日穷处之地今徒见其有台莱之草桑杨李栲杻枸楰之木盛多如此而无一贤之遗逸于其间故作南山有台之诗而序则曰乐得贤也五章反复咏叹而美之皆是意也非谓山之有草木喻国之有贤人众多也
　　天保
　　君能下下以成其政陆音下下俱户嫁反非上下字依旧音下下字亥雅反
　　思齐
　　以思齐名篇序诗者偶无其说释者无所攷信直以齐训庄似非文王仪刑于大姒之本意齐当读如见贤思齐之齐文王有圣徳以刑于寡妻故大姒既思有以同于大任又思有以顺【谒媚训顺】于周姜也不然首章何以云思齐大任思媚周姜
　　下武
　　下武继文也下者犹言不上也不上武则是下其武事以继文徳此武王之本心其或用武盖不得已耳即非右武之君故曰一戎衣天下大定示天下弗复用也不然篇名下武而此诗未始一言及武诗人之作盖有深意
　　六官
　　成王作周官见之于书自三公三孤之外有六卿分职率属各有司存未尝以象天地四时今攷周礼无所谓三公三孤借曰既载之书不必赘可也而书谓冢宰掌邦治此乃以为天官况天事多在春官而臣不可称天乎司徒掌邦教此乃以为地官况地事本主于司空而司徒可称地乎以宗伯掌礼之官而曰春官春主生物而属仁反主礼乎以司马掌兵之官而曰夏官夏物盛而方长反主兵乎惟以司防掌刑为秋官可矣至以司空掌工为冬官岂理也哉设若成王果以象天地四时则书必载之书所不载则亦无是事也以周官之言质周礼之六官相戾如此信乎周礼非周公之全书也
　　八柄
　　太宰以八柄诏王驭羣臣夫八柄之法先叙赏而后论罚赏多而罚少盖爵禄予置生者赏之柄也夺废诛者罚之柄也赏先而多罚后而少周家忠厚不在兹乎
　　宫正
　　宫正凡邦之事跸宫中【句】庙中则执烛言有王祭祀之事宫正则为王跸于宫中祭于庙中则主执烛之役焉盖庙中不跸也
　　宫伯独不垂法象魏
　　周礼一书其载制度纪纲庶事备自昔论者皆以为六官之所掌无一或阙也然以今考之则惟五官垂法于象魏而宗伯独畧于是焉是则若有可疑者然治教政刑事均曰象者实畵所用兵具之象于魏阙也其阙之上既可垂又可敛使万民而观者必有具之可指焉凡可以随其治具而图写之特其治之粗迹耳若夫宗伯不布法非畧也不容以象言也亦不容以粗迹着也经礼三百曲礼三千以和邦国以谐万民进退揖逊之仪冠防丧祭之用班朝治军之式莅官行法之制防民为乱禁民为非盖舎此孰能使之然也故天下之人日用常行而不可湏防离曽何待于有司之诏告而可以一象魏尽之哉
　　侯服
　　职方氏辩九州之图方千里曰王畿其外方五百里曰侯服按孔安国以谓斥候孔颖逹以谓侯声近候且曰斥候谓检行险阻伺候盗贼见禹贡解其发明多矣故附于此
　　园防二十而一
　　载师凡任地国宅无征园廛二十而一近郊十一逺郊二十而三甸稍县都皆无过十二惟其漆林之征二十而五说者以为田税非也窃详郑康成谓园廛亦轻之者廛无谷园少利郑已得其说而未尽盖在国之园廛既二十而一如近郊逺郊甸稍县都之园廛自近而逺虽渐增亦不过乎十二读礼者当自近郊至县都以上皆承上园廛之文而求之不然漆林之征何以止于二十而五也
　　载师闾师
　　载师凡宅不毛者有里布凡田不耕者出屋粟凡民无职事者出夫家之征闾师凡无职者出夫布凡庶民不畜者祭无牲不耕者祭无盛不树者无椁不蚕者不帛不绩者不衰其责一何或重或轻耶载师之法掌士大夫受地之赋而闾师之法掌庶民受田之赋者也夫所谓不毛不耕无职事者盖士大夫有分地而纵其民防惰末作故罚其受地之人也重士大夫受地既多则其责也不得不重夫所谓无职不畜不畊不树不蚕不绩者盖庶民受井田而或至于惰防废畊故责其受田之人也轻民受百畆则其责也不得不轻
　　脱字
　　按地官廛人之后有胥师释文亦有胥师而正经止曰胥当是脱字
　　司险
　　司险夏官司马又侪于掌固掌疆盖周公谨固封守之职也是以五沟者设壕堑五重以捍患防盗也五涂者即壕上为五路以通车徒兵马也郑康成乃以五沟为遂沟洫浍川五涂为径畛涂道路是指为田畆则失其防
　　萍氏
　　萍氏掌防酒谨酒神农书曰萍能胜酒取其不沈溺于酒也













　　示儿编卷三
　　钦定四库全书
　　示儿编卷四　　　　　　　宋　孙奕　撰经説
　　礼记馂余不祭
　　或人有问父不祭子夫不祭妻而时人多祭之何也曰胡不以礼经上文观之上文自馂余不祭而后继之以父不祭子夫不祭妻二句所谓馂余者食物之余虽妻子皆卑而父与夫亦不以食物之余而祭之嫌其黩也然则非食物之余焉有不祭者乎
　　死曰嫔
　　曲礼下生曰妻死曰嫔按下文有曰天子有后有夫人有世妇有嫔有妻有妾又曰天子有夫人有嫔月令曰后妃帅九嫔御尧典曰嫔于虞大雅云曰嫔于京天官七曰嫔媍化治丝枲内宰以隂礼教九嫔又賛九嫔之礼事又九嫔掌妇学之法教九御昭公三年君若不弃敝邑而辱使董振择之以备嫔嫱尔雅婚姻云嫔妇也徧阅羣经皆以生为嫔独此以死为嫔而一篇之中自相背驰信乎汉儒之説杂之
　　舞斯下脱六字
　　舞斯下脱蹈矣人悲则斯六字当作人喜则斯陶陶斯咏咏斯尤尤斯舞舞斯蹈矣人悲则斯愠愠斯戚戚斯叹叹斯辟辟斯踊矣盖自喜而至蹈凡六变自悲而至踊亦六变所谓孺子慕者乃在于此岂有喜与悲之情混者乎
　　子之哭也壹
　　孔子过泰山侧有妇人哭于墓者而哀夫子式而聴之使子路问之曰子之哭也壹似重有忧者而曰然读礼者当以哭也壹为句似重有忧者宜属下句按下文曰昔者吾舅死于虎吾夫又死焉今吾子又死焉是死者三人其哭之声壹而不杂圣人所以问之盖知其忧之甚也今洪庆善注昌黎元和圣徳诗云一似尧禹輙引礼记一似重有忧者为释且谓退之作文老杜作诗无一字无来处诚是也而以此一似字指为黄鲁直之所取在是吾恐圣经不如是之肤浅也
　　圣人之人与
　　子夏曰圣人之人与【句絶】人之圣人也子何观焉此与古之人与古之人也同此句法见仲尼燕居
　　尔以人之母尝巧
　　般尔以人之母尝巧则岂不得以其母以尝巧者乎郑氏于岂不得以释之又改以为巳字隔其母以尝巧者乎于下句既不可读又不可説当依方氏作一句为是又免改字之患下母字旧音无亦非
　　千里之外曰采
　　千里之内曰甸千里之外曰采曰流采当作蔡蔡叔之蔡此绥服之制内外皆千里也
　　鹰化为鸠
　　月令于仲春言鹰化为鸠盖喜其能变不仁之心也如王制言鸠化为鹰然后设罻罗周礼司裘注亦云仲秋鸠化为鹰而月令于仲秋当言而不言者嫌其变而之不仁故不记也
　　养老于学
　　内则曰有虞氏养国老于上庠养庶老于下庠夏后氏养国老于东序养庶老于西序殷人养国老于右学养庶老于左学周人养国老于东郊养庶老于虞庠虞庠在国之西郊四代之养老必于学何也盖人君之于养老所以教天下之孝也为人子止于孝而父子有亲者人伦之始也孟子曰三代之学所以明人伦者其谓此夫然则于此而养老岂不得其所哉祭义又曰食三老五更于太学所以教诸侯之弟也祀先贤于西学所以教诸侯之徳也是故乡里有齿而老穷不遗强不犯弱众不防寡此由大学来者也即是而观古之圣人莫不于此为重所以治效如此其盛
　　燕居闲居
　　或者谓礼记名篇既有仲尼燕居又有孔子闲居无乃赘乎答曰郑氏不云乎退朝而处曰燕居退燕避人曰闲居王升亦云退朝曰燕退燕曰闲孔子可以即安故次之以燕居闲居
　　毫厘
　　经解引易曰君子慎始差若毫厘汉东方朔传引易失之毫厘按今易中无此语顔师古曰易象之别记也陈正敏遯斋闲览曰欧阳永叔作传图序云予读经解至引易曰差若毫厘缪以千里之句恠今易无此文疑易非完书且经解所引按王充论注乃易纬之文永叔于易经求之误矣则又与顔师古之説小异及攷字书毫厘当用字而太史公用厘者借而用之也世用毫厘丝忽者皆假厘字用之説文厘福也理也牛尾也十毫曰而前汉五行志曰天汉三年八月天雨白牦师古曰凡言厘者毛之彊曲者志用字而师古注用厘字则知厘牦二字通用乆矣
　　盘铭
　　汤之盘铭曰茍日新日日新又日新塲屋屡出盘铭又日新赋及盘铭诗学者徃徃多因方氏误指为燕器故国学诗有食息不遑安之句殊昧经防按正义曰汤沐浴之盘而刻铭为戒必于沐浴云者戒之甚也盖取其澡身浴徳常加之意故有日新而又新之义抑尝观诸荀子曰君者盘也水者民也盘圆则水圆谓之盘圆则水圆则盘非沐浴之器而何
　　春秋书法
　　春秋之辞简而严春秋之防婉而微然所书大约有三断自隠公而下讫于获麟首王而系月首月而系事以一天下之统先王人而黜诸侯先诸侯而黜大夫以明天下之分内其国而外诸夏内诸夏而外夷狄以正天下之势仰观天下之灾异俯察人事之善恶褒贬予夺一归乎大中之道此春秋所书之大约也
　　春秋用周正
　　春秋纪元必书春王正月所以尊周也尊周必用周正周正以建子为首歳在夏为十一月不得四时之正惟取其一阳生之月而已若建寅则便于民事故尧典所尚则夏正诚万世不易之典也或谓夫子作春秋以夏时冠正月垂法后世以周正纪事示无位而不敢自专殆不然也且以僖公五年书正月辛亥朔日南至观之实夏之十一月也使属夏之春日有南至乎又以庄公七年秋大水无麦苖观之实夏之五月也使属夏之秋麦尚有苖乎定公元年冬十月陨霜杀菽襄公二十八年春无氷若非周之春冬氷霜何足为灾乎文公二年自十有一月不雨至于秋七月十三年自正月不雨至于秋七月若非周之秋不雨何足为伤乎由是而言则知春秋之用周时无疑矣且周公周之宰改用建子乃其制作之大者使夫子之于春秋反不用其时是败常乱纪自夫子倡之尚何以律它人乎益知夫子修周公之法岂茍作云乎哉
　　矢鱼观社
　　隠公矢鱼于棠【五年】庄公如齐观社【二十三年】春秋皆书云讥其举动之非也矢者射也夫矢鱼乃有司之事于己所不当射而射齐社乃他国之事于我所不当观而观二者胥失之春秋书以示贬益知人君不当亲举者也
　　家父求车
　　桓公十有五年天王使家父来求车使音防吏切言使者私有求于鲁即非致天子之命致天子之命则不得谓之求故春秋书家父而加天王使于其上以贬之谓既为天王之使而来则不当私有所求也
　　俭徳之共
　　左氏庄公二十四年春刻其桷皆非礼也御孙諌曰臣闻之俭徳之共也侈恶之大也按司马温公训俭文援此语而申之曰共同也乃作共后汉翟酺上防曰俭徳之恭直作恭今详杜预以不丹楹刻桷为共之説则读为恭者非况陆氏无音
　　陈杀其大夫泄冶
　　孔子尝曰邦有道危言危行邦无道危行言孙盖君子处世之法不可茍也圣人于武子取其得智愚之道于伯玉取其得仕卷之理至于史鱼则一之以直而已矣夫邦有道直可也邦无道而直岂不速其祸哉危行言孙足矣今泄冶之諌陈灵公斥之以宣淫之丑指之以公卿之恶其言无隠可使人畏可使人愧然讫不能回灵公荒淫之心者盖当无道之时不能雍容防陈引其君于当道必欲轩然以直鸣是所以杀其身而已矣夫子于春秋书陈杀其大夫泄冶书陈以其君与二卿同杀之也书大夫言其刑不当上及而自取之也称泄冶则咎其以讦直杀身也杀諌臣者必亡其国所以有征舒弑君楚子灭陈之祸
　　税畆丘甲田赋
　　宣公之初税畆【十五年】讥其始什二而税也成公之作丘甲【元年】讥其赋増四分之一也哀公之用田赋【十二年】讥其既什二而税其田又什二而敛其十也【一説用田赋者田以足食赋以出兵使田出赋民何以堪乎】
　　筑囿
　　宣公之十三年夏筑蛇渊囿以游观而劳民也成公之十八年八月筑鹿囿以飬兽而劳民也昭公之九年冬筑郎囿以逺筑而劳民也鲁侯不道既烦其役又非其时斯三者皆贬之故曰无囿犹可无民其可乎
　　见易象春秋
　　韩宣子适鲁见易象与鲁春秋曰周礼尽在鲁矣夫易自易春秋自春秋初无与于礼而宣子乃云耳何耶盖礼之为礼也辨尊卑别贵贱正君臣定名分数者不失其所即周礼之所在也故系辞有之曰天尊地卑乾坤定矣卑髙以陈贵贱位矣此易象之体也孟子有之曰孔子成春秋而乱臣贼子惧此春秋之体也惟其辨尊卑别贵贱正君臣定名分举不外此孰谓周礼而非易象春秋耶且言偃尝问曰夫子之极言礼也可得闻欤孔子曰我欲观夏道是故之而不足征也吾得夏时焉我欲观殷道是故之宋而不足征也吾得坤干焉坤干之义夏时之等吾以是观之孔子亦以夏殷之易而观夏殷之礼者皆是义也岂非易之所见者象礼之所形者器系辞不云乎以制器者尚其象则观其易固可以知其礼况坤干者天地也夏时者四时也天地有上下之位四时有先后之序礼之实如斯而已因观易以知礼则观春秋可知矣
　　行李
　　襄公八年不使一个行李告于寡君杜预曰一个独使也行李行人也陆音个古贺反一本作介按李文正资暇集云李字人姓之外更无别义左传行李之徃来杜不防意理注云行李使人也今逺行结束次苐谓之行李而不悟是行使耳按旧文使字作传冩误作李使山下人人下子则与李相近乃知杜之説是而读非僖公七年曰行李之役共其乏困昭公十三年又云行理之命无月不至既谓为行李之役又谓为行理之命则是行使无疑也但理李字异读管子五行篇黄帝得后土而辩于北方故使为李又曰冬季也注云李狱官也益知古者多以李为理矣
　　宰木
　　左氏传蹇叔哭之曰孟子吾见师之出而不见其入也公使谓之曰尔何知中寿尔墓之木拱矣谷梁传作子之木已拱矣公羊传作宰上之木拱矣注曰宰也合三传而求之左氏曰墓即谷梁曰也宰字相近公羊乃譌而为宰注则又譌以传譌
　　论语总説
　　论语一书凡称子曰者与弟子答问之辞也称孔子对曰者皆答君之辞也答异邦之君亦然盖示其敬也于昭公定公哀公不称其国于齐景公卫灵公则称之者盖夫子鲁人也以示其莫非臣也其为敬君莫大焉至如孔子之髙弟莫顔子若也其书尚以名称独有若曾参得以子称又见是书成于有子曾子之门人故不敢斥其名所以尊师也以至于羣弟子则称名于子产蘧伯玉则称字又别其非同门之友矣
　　作经本末
　　圣贤之书岂茍作云乎哉尝观论语颠末夫岂无他説断断乎首以学名篇以学而时习之冠于首而必终之以尧曰者谓学者必以圣王为师而圣王则莫尧若故也是以荀卿之书首标以劝学首发端以学不可以已而以尧问之篇终之扬雄之书亦首名以学行首发端以学行之上也而必以唐矣一言终之盖有望于后之君子复古云
　　三年无改
　　子曰父在观其志父没观其行三年无改于父之道可谓孝矣此章观人子之所为也言其父在吾则观其子所以善继志之志者如何其父没吾则观其子所以善述事之行者如何若观以三年之乆不改于父日用常行之道则可谓尽子之孝道矣盖谓他人观其子之志行非子自观其父之志行者也学者于此当于观字上求之以三年观之见其不改则知终身无改矣然则欧公三年无改问不疑可也
　　贫而乐
　　子曰可也未若贫而乐富而好礼者也较之史记仲尼弟子传后汉东平王论皆曰贫而乐道多一道字必是脱文
　　从心
　　七十而从心所欲不逾矩从字无音或作纵字非也当以从心所欲为矩
　　视其所以
　　所以者其意也扬子曰得其言未得其所以言所以言者则其意所指也谓圣门之于人也初详视其意指中泛观其踪迹终深省其定向则自始及终无不见之何所匿其情哉
　　攻乎异端
　　子曰攻乎异端斯害也己攻如攻人之恶之攻己如末之也己之己已止也谓攻其异端使吾道明则异端之害人者自止如孟子距杨墨则欲杨墨之害止韩子辟佛老则欲佛老之害止者也











　　示儿编卷四
　　钦定四库全书
　　示儿编卷五　　　　　　　宋　孙奕　撰经説
　　论语哀公问社
　　哀公问社于宰我【至】既徃不咎按哀公患三桓之侈也欲以诸侯去之公遇孟武伯问曰余及死乎三问不对公欲以越伐鲁而去三桓【哀公二十七年】则哀公怀去三桓之心乆矣而患其彊故假古人弗用命则戮于社之意【甘誓】以问焉宰我谓周人以栗使民战栗劝之以诛也圣人警之以成事不説遂事不諌既徃不咎之三语谓三桓自宣公以来至于今势偪公室积威五世莫能制之也一旦而欲诛之则昭公之事可鉴矣【昭公二十三年季平子作乱昭公奔齐】哀公茍知自治则三桓之祸自息无事于诛也
　　不以其道得之
　　子曰富与贵是人之所欲也【至】不去也盖富贵人之大欲存焉善处富贵者必以其道苟不以其道而得处富贵则不处之也贫贱人之大恶存焉善去贫贱者必以其道茍不以其道而得去贫贱则不去之也
　　观过斯知仁矣
　　子曰人之过也各于其党观过斯知仁矣党谓偏也偏则过之所由起也观吾有偏而不正之处于此乎识之则过不得着见矣非仁者能之乎
　　朝闻道夕死可矣
　　孔子岂尚未闻道者茍闻天下之有道则死亦无遗恨矣盖忧天下如此其急
　　孰谓微生髙直
　　此言微生髙于乞醯之际尽其委曲之道先儒泥于孰谓防生髙直之句乃解乞诸其邻为不直是直情径行而无委曲周旋之义岂善与人交者哉呜呼圣人之意决不如是故曰孰谓微生髙为直情径行之直
　　先难后获
　　子曰仁者先难而后获此章救樊迟之失也自其学稼学圃观之则迟避害趋利之心胜故夫子于问仁则对以先难后获问崇徳则对以先事后得盖抑其利欲之心而勉之义理当为之事茍能先义后利非仁者之用心乎
　　南子
　　説者皆引史记以谓孔子见卫灵公之宠姬南子【仲尼弟子传】以愚观之必非卫之南子盖尝攷家语曰孔子适卫子骄为仆【顔刻字子骄史记作顔髙】卫灵公与夫人南子同车出而令宦者雍梁骖乘使孔子为次乘游过市孔子耻之且圣人方以季桓子受齐女乐而去鲁适卫至卫而又耻为灵公南子次乗岂肯轻身以先于匹媍哉又且六经以至鲁论家语皆无见卫南子之文不知子长何所本而云然则南子者为谁是必鲁之南蒯也何以知之以佛召子欲徃而知之也佛以中牟畔子路不欲子徃而夫子有岂匏瓜之喻南蒯以费畔子路亦不悦其见【昭公十二年南蒯以费畔遂奔齐十三年费人畔南氏即南蒯也】盖昭公十四年南蒯之奔齐也侍饮于景公公曰叛夫对曰臣欲张公室也【杜预曰张强也】南蒯欲弱季氏而强公室此夫子所以见之将以兴鲁也与佛事不约而同故知其必非见卫之南子而见鲁之南子也昭昭矣
　　民鲜乆矣
　　子曰中庸之为徳也其至矣乎民鲜乆矣言中庸之徳其极至难能之事斯民之所日用常行者也然行之者能暂而不能乆故曰民鲜乆矣
　　老彭
　　窃比于我老彭按大有卦匪其彭陆音步郎反子夏作旁老彭当读如匪其彭之彭者音旁旁侧也欲自比于老子之侧盖谦辞也老子古之好道者宜孔子之所自比尝攷诸曽子问有记孔子闻诸老聃者屡矣家语亦曰孔子问礼于老聃此诚孔子欲自附于老子之侧之騐也旧説以老彭为彭祖然六经所不载圣人所不道非夫子之愿比者今不取
　　束修
　　汉儒説自行束修以上皆以十段脯为束修盖因礼记束修之问不出竟及束修一犬以误之也观郑注论语谓年十五以上也后汉杜诗荐伏湛曰自行束修讫无毁玷注云谓年十五以上然以经意详之初非此意圣人设教虽互乡阙党童子所不拒长少何择焉惟延笃传吾自束修以求为人臣不陷于不忠为人子不陷于不孝注云束修谓束修饬此説稍通然以修为修饬则是以束为束则非不若以检束修饬为正如郑均传曰均束修安贫太守荐刘般束修至行皆同一意方性夫解礼记束修之问以为与论语名同而实异其説谓约治其身则无不诲之真得所谓人洁己以进与其洁也之意
　　闻韶
　　人皆以闻韶不知肉味为喜之之词吾独以为怒之之辞何也曰食防不甘者悲而不知也曰发愤忘食者怒而不知也曰在齐闻韶者亦怒而不知也未闻有人喜而不知者矣盖韶帝乐也齐侯国也夫子在齐忽闻侯国僭作帝乐又至三月之乆是以怒而不知肉味故曰不图为乐之至于斯也非怒辞而何
　　一説以子在齐絶句韩退之改三月为音字亦穿凿【闻韶三月絶句】
　　文莫吾犹人也
　　栾肇曰按燕齐之间谓勉强为文莫今语犹然肇深于论语此説必有所授杜诗有乆拚野鹤同防莫邻鸡下五更莫二字殆不可晓严有翼以尽教之説发明之其防逺显予喜其文相若故并有取焉耳【草堂诗笺云音之夜反】
　　无间然
　　子曰禹吾无间然矣间隙也犹玷缺也孔子谓禹之所为我无以见其玷缺之可议也由其菲饮食恶衣服卑宫室言之似俭不中礼也由其致孝乎鬼神致美乎黻冕尽力乎沟洫言之则诚无玷缺之可议是以始终言其无间然矣
　　食不厌精
　　厌读如厌饫之厌言食与脍虽精而细亦不厌饫而食之盖夫子尝曰食无求饱又曰谋道不谋食故知其于精细犹不求其厌饫况饐餲馁败臭恶失饪则不食也必矣
　　先进后进
　　子曰先进于礼乐【至】吾从先进先进指三代而上后进指三代而下也谓三代而上教行俗美而礼乐逹天下虽野人亦能之况君子乎三代而下政异俗殊而礼乐有壊阙惟君子能之野人则莫之能行也所以夫子必欲从三代之盛时也
　　皆不及门也
　　子曰从我于陈蔡者【至】子游子夏门非门庭之门乃门目之门夫子叹其从陈蔡之徒其同患难如此茍不幸不保首领以没皆不及门目之侧无以表于后世是有遗恨也可不念欤遂举四科之目以归于顔闵而下十人焉
　　子乐
　　闵子侍侧訚訚如也子路行行如也冉有子贡侃侃如也此三句非夫子之言乃当时记事者之言也继之以子乐若由也不得其死然云者乃是夫子因子路行行遂指其胷中之病而为是言则子乐当作子曰声之误也曰悦声相近写者既悮以为悦又转悦为乐故也既以由也为不得其死又何乐之有
　　论笃是与
　　子曰论笃是与君子者乎色庄者乎与如吾与防也之与论其笃厚则所与者君子之人乎色庄之人乎君子则躬行者色庄则色厉而内荏者
　　不可则止
　　所谓大臣者以道事君不可则止大臣以道格君心之非则无复有发于政害于事者此所谓不可则止也
　　忠告而善道之
　　子贡问友子曰忠告而善道之不可则止毋自辱焉言忠告即不可则止也言善道之即毋自辱焉也自非自取自求之自乃训从也凡有不可处即止之岂非忠告乎毋从取辱之事以导之岂非善道之乎何谓从耻辱之事以导之凡非礼非义之事一或导之则辱身也不忠不孝之事一或导之则辱君亲也既辱身又辱君亲非朋友之罪而谁罪
　　必也狂狷乎
　　子曰不得中行而与之必也狂狷乎狂者进取狷者有所不为也此章叹无中道之可与也圣门之学不容有一偏之失太过之偏流为狂不及之偏流为狷故子张
　　之病在太过子夏之病在不及圣人皆称其偏以拒之焉有狂狷而尚与之者乎乃知此言乎者疑辞也疑则不与可知与狂者乎则狂者进取即太过也与狷者乎则狷者有所不为即不及也中道安在哉圣人深叹无中行之可与故发是言也
　　禹稷躬稼
　　南宫适曰禹稷躬稼而有天下初夫子虽不之答终也必曰君子哉若人且禹尽力于沟洫而有天下则然矣稷播种百谷不过一诸侯耳而云有天下何哉得非积功累仁至文武而兴乎
　　桓公杀公子纠
　　子路曰桓公杀公子紏召忽死之管仲不死曰未仁乎【至】如其仁子贡曰管仲非仁者与桓公杀公子紏不能死又相之【至】经于沟渎而莫之知也桓公齐襄公之弟也初襄公之立也政令无常故公子小白奔莒【齐地】公子纠奔鲁公孙无知弑襄公齐人杀无知大夫髙傒先有以隂召小白故小白自莒先入而得齐是为桓公非取诸子紏之手也乃杀子紏小白诚恶矣然齐实纳小白也春秋庄公九年书公伐齐纳紏齐小白入于齐【左氏误多子字公谷皆无子字是也】何称紏而不称子言小白而又言齐是紏不当立而小白当立者也九月又书齐人取子紏杀之以紏谓之取伤紏之在鲁鲁不能覆防齐得而杀之所以甚齐之恶而讥鲁之不竞也以子系之紏葢子紏兄也弟其可杀乎所以重小白之不弟也管仲虽尝为子紏之傅然子紏未尝为世子不当争立是以管仲明此之义终身不讐桓公而得相之以覇也尝观伊川之説以桓公为兄子紏为弟徃徃因薄昭与淮南厉王书曰齐桓杀其弟以反国遂误之晦庵又附防而援其説葢不之审也按史记齐世家云襄公立杀诛数不当羣弟恐祸及故次弟紏奔鲁小白之莒十二年公孙无知弑襄公而自立髙国隂召小白于莒髙傒立之为桓公左氏庄公八年注云子紏小白庻兄邓骥左氏指纵云桓公襄公之季弟也世家既云次弟紏左氏注又云紏为小白庻兄指纵又云桓公为季弟则子紏兄也小白弟也无疑矣故荀子亦曰齐桓杀兄而争国【仲尼篇】伊川之説诚为误矣
　　乡原
　　乡原徳之贼晦庵先生云原与愿同非也愿之为言慤也愿慤则为谨厚之人必不肯同流合汚所谓乡原即推原人之情意随波逐流佞伪驰骋茍合求媚于世故曰一乡之原人是以为徳之贼也司马温公解扬子贼仁近乡原谓所至之乡狥众随俗求媚于人者其説尽之







　　示儿编卷五
<子部,杂家类,杂说之属,示儿编>
　　钦定四库全书
　　示儿编卷六　　　　　　　宋　孙奕　撰经説
　　作者七人
　　艺苑雌黄记作者七人不取包氏郑氏之説固是独取王弼之説亦非至谓伊川语録云伏羲神农黄帝尧舜禹汤制法兴王之道非有述于人者也此説亦不敢从予谓雌黄未可信也作即作者之谓圣之作伊川所言葢有所本此而不从将焉从哉尝读易大传见夫伏羲之画八卦无非具天地人物之理而神农于耒耜则取诸益日中为市则取诸噬嗑与黄帝尧舜衣裳之制凡舟楫杵臼弧矢宫室之制皆天理人事之不可废者是以夫子推其所从始而云伏羲氏作神农氏作黄帝尧舜氏作岂无谓欤后乎尧舜而九畴之义未着于是夏后氏作而叙九畴后乎禹而夏桀之恶方炽于是殷汤氏作而伐夏吊民此贤圣之君六七作要皆开端创始者之为也信乎孔子之言作者为万世之公论而伊川之取作者之名为万世之至当云
　　友便辟
　　按前汉佞幸传賛曰咎在亲便嬖所任非仁贤故仲尼着损者三友正引此语嬖字从女与孟子便嬖不足使令于前同则辟读为宠嬖之嬖亦通旧音婢亦切
　　其为东周乎
　　子曰如有用我者吾其为东周乎乎反辞也言公山氏如用孔子则必兴起西周之盛而肯复为东周之衰乎扬子云拟论语直谓如其好问仲尼则鲁作东周矣释者便谓使鲁能好问仲尼则鲁亦可使复兴西周之盛于东周之地尔此特爱扬子而为之説曽不知夫子之所谓乎与扬子之所谓矣二字大相辽絶学者宜辨之
　　患得患失
　　其未得之也患得之既得之患失之按家语其未得之也患不得之既得之患失之比论语多一不字辞意甚眀
　　在人
　　子贡曰文武之道未坠于地在人贤者识其大者不贤者识其小者莫不有文武之道焉在人二字为一句谓文王武王之道未坠犹在于人言人皆有之也故贤者则能识文武之道之大者虽不贤亦能识文武之道之小者所以无不有文武之道也非在人而何
　　仕优学优
　　子夏曰仕而优则学学而优则仕仕优而不劣则仕尽善矣仕尽善则虽曰未学吾必谓之学也学优而不劣则学尽善矣学尽善则是亦为政奚其为政也
　　君子不施其亲
　　按开元五经文字君子不弛其亲弛音始易也弃忘也旧音昌移切非予谓即孔子云亲者毋失其为亲是也
　　举逸民
　　举逸民天下之民归心焉何晏谓逸民者节行超逸也林少颍亦谓逸为俊逸之逸如俊民之义非隠逸也其义可取
　　孟子篇目
　　前汉艺文志曰儒家有孟子十一篇以今攷之篇目少于前何也曰合今之七篇与外书四篇即十一篇矣昔尝闻前軰有曰亲见馆阁中有外书四篇曰性善辩曰文説曰孝经曰为政则时人以性善辩文为一句説孝经为正为一句甚乖防趣古文辩正政通用
　　见梁惠王
　　孟子见梁惠王与孟子见梁襄王皆下见上之见并当与防见于王他日见于王同音现孙宣公【奭】説前见字无音学者相承如字读非也按史记列传孟子游事齐宣王不能用去齐适梁是以古史亦谓孟子先事齐宣王后乃见梁惠王及攷司马温公年谱孟子见惠王时乃当梁惠王之三十四年齐威王之四十三年是时宣王尚未即位故七篇之书以孟子见梁惠王冠其首以齐宣王之问继其后则先后有序可见矣故列传为难信而年谱有所据云耳
　　智足以知圣人污
　　宰我子贡有若智足以知圣人污不至阿其所好当以智足以知圣人污七字为句污小也三子之智可以知圣人之小者不至阿私所爱而空誉之
　　四端
　　恻然而伤隠然而痛也羞耻己之恶恶憎人之恶也辞郤以舍己让推以与人也是曰是非曰非也端始也有恻隠羞恶辞让是非之心即为仁义礼智之始也
　　龙断
　　龙音垄断如字龙断者冈垄断而崛起之小山也四顾无碍可左右望而见其商旅负贩之来者以罗取一市之利故曰必求龙断而登之以左右望而防市利
　　草尚之风必偃
　　尚谓加也加之风则草必偃伏尚与论语上字亦通
　　行辟人可也
　　歳十一月徒杠成十二月舆梁成民未病涉也君子平其政行辟人可也焉得人人而济之杠梁皆桥也通徒行者曰徒杠通车舆者曰舆梁辟法也言君子平其政则行所谓徒杠成舆梁成之法于人可矣安能尽以所乘之车载而渡之哉
　　诗亡然后春秋作
　　孟子曰诗亡然后春秋作文中子曰小雅废春秋作一言诗亡一言雅废何也自平王黍离之诗降为国风则天下无复有雅而春秋始于平王矣按平王之孙桓王【兎爰刺桓王失信】曾孙庄王【邱中有麻刺庄王不明】犹有风【二诗皆见王国风】则是王者之雅亡而春秋作王通之言良以此夫
　　戎狄是膺
　　鲁颂曰戎狄是膺荆舒是惩周公方且膺之【滕文公上】此僖公之诗也孟子以为周公方且膺之人皆疑焉按春秋书公子遂如楚乞师则僖公之畏楚甚矣【僖二十六年】书公防齐侯于淮则僖公之服齐乆矣【僖十六年】寕有膺之之势及即明堂位【礼记】质之周公践阼朝诸侯而九夷八蛮六戎五狄之国随方各至则知孟子所谓膺之良以此夫然诗人独以颂僖公何邪曰史克知僖公之心在于尊祖之功业乃为之作颂一以推尊周公并以美僖公盖诗人之意也説者直以为僖公时事不当其义此孟子所以两言周公膺之也
　　则枉寻直尺而利
　　且夫枉尺而直寻者以利言也如以利则枉寻直尺而利亦可为与当以枉寻直尺而利为句以眀有计利之心则虽枉多伸少而有所利亦可为之耶甚言其不可也
　　小徳役大徳
　　天下有道小徳役大徳小贤役大贤天下无道小役大弱役强斯二者天也有道之世人以徳胜故徳贤之小者为徳贤之大者役无道之世人以力胜皆不修徳故小而弱者役于大而强此天理之必然者也
　　故者以利为本
　　天下之言性也则故而已矣故者以利为本此孟子以水喻性乃指其迹以示人也故者即故道也有迹可见者也利犹顺也谓自然之势也势有二自然与使然也人性之善也犹水之就下也人无有不善水无有不下此自然也今夫水搏而跃之可使过颡激而行之可使在山是岂水之性哉其势则然也此使然也今之所谓故如禹之行水亦因其故道而导之未尝有一毫之拂逆所以无横流之害也
　　少艾
　　人少则慕父母知好色则慕少艾尝徧攷载籍艾字并无美好之説曲礼五十曰艾服官政鲁颂俾尔耆而艾荀子耆艾而信可以为师皆谓老也初无一言以为幼而美殆因流俗承误为此説陈晋之又改艾字为少女孟子知言之要岂不经如此之甚原孟子之意即荀子所谓妻子具而孝衰于亲之义人少当音去声慕少当音上声艾读如夜未艾之艾艾之为言止也谓人知好色则慕亲之心稍止也
　　郁陶
　　象曰郁陶思君尔忸怩谓象思之甚而气不伸犹陶瓦处烟气郁而不散也故来见而有忸怩之慙色
　　舜为法于天下
　　舜为法于天下可传于后世舜遭人伦之变而不失天理之常故事顽嚚之亲而尽子道封傲狠之弟而尽兄道刑于二女而尽夫道厯试诸艰而尽臣道凡人伦之至者舜无一之不善也宜乎可为天下后世之法也
　　不屑之教诲
　　教亦多术矣予不屑之教诲也者是亦教诲之而已矣多术言非一端也屑轻也不愤不啓不悱不发举一隅不以三隅反则不复也即孔子不轻之教诲也谓轻易以教之其学则不固使其人若能因此退自修省则是亦我教诲之也
　　圣人然后践形
　　形色天性也惟圣人然后可以践形形色外也天性内也有诸内必形诸外则外即内也人肖天地之貌懐五常之性则发见于形色之间皆天性也此之谓能践人之形一为情欲所汨以乱其天性则虽有人之形而不能践其形矣故惟圣人然后可
　　过化存神
　　君子在上之君子也所过者化所存者神谓所过于人者化所存于己者神故其徳与天地同流可谓其益无方矣
　　性之反之
　　孟子曰尧舜性之也汤武反之也安而行之者性也勉强而复者反之也尧舜存其天性汤武还其天性及其成功一也
　　奋乎百世之上
　　闻柳下惠之风者薄夫敦鄙夫寛奋乎百世之上为断句百世之下连下句闻者莫不兴起也读之
　　孝经景行
　　序有曰朕尝三复斯言景行先哲按景行二字他无所见实本于车舝景行行止之语此若依旧音去声读则景行先哲一句亦难强通今质之东莱读诗纪于景行下注云释文下孟反当不音又引晦庵朱氏曰景行大道也则行字平读无疑葢诗人以髙山对大道而言皆取喻之辞若徳行则不类然晦庵于诗则以景训大行训道乃谓大路之可行此序则当以景训明行训践而谓明践先圣之训则辞意晓然或者不审景行之音训徃徃泥此一句便随声是非倡为景慕之説博攷经传景之为言大也明也景慕二字徃徃因孝经叙而言之近世尺牍中间有用之者殊未闻有以景一字训慕也或有以景顔景苏命名已无谓矣甚者有景贤之称则是自名曰大贤可乎呜呼音训之不讲其弊至此
　　断章取义
　　圣人之于六经造理髙逺去取随意无溺于本文无泥于一句故孟子有不以文害辞不以辞害志之説如曰一人有庆兆民頼之本非爱敬事孔子则取以证天子之孝如临深渊如履薄氷本非诸侯事孔子则取以证诸侯之孝或以赫赫师尹民具尔瞻证三才或以有觉徳行四国顺之证孝治夫如是然后见夫子于孝经之书断章取义无所不可而孝经之道通矣若乃自天子至于卿士每章或引书或引诗独于庻人章无之此又见圣人之于贵贱有别焉
　　哭不偯
　　偯旧音哀观礼记闲传曰大功之哭三曲而偯释文于起反声余从容也许氏説文作防云痛声广韵玉篇集韵皆音于岂反旧音不攷诸家而误为之音

　　示儿编卷六
　　钦定四库全书
　　示儿编卷七　　　　　　　宋　孙奕　撰文説
　　史重复
　　书有意异而言同者有意同而言异者如矜而不争羣而不党言同而意异者也足食足兵民信之矣言异而意同者也然前之言人皆知之后之言无子贡三者之问孰知其兵食之外又有信也古人之立言深严如此若夫后世则不然良史之才古今莫不以迁固为称首史记孟尝君传言冯公形容状貌乃四字而一意西汉张禹传言后堂理丝竹管弦乃四字而二物昭帝賛言周成有管蔡四国流言之变夫举四国则管蔡已在其中矣乃四字而骈文南史恩幸传序云谋于管仲齐桓有召陵之师迩于易牙小白掩阳门之善小白即齐桓也不亦重复乎独韩退之作王仲舒碑又作志苏子瞻作司马君实行状又作碑其事虽同其辞则异虽然左氏此患亦或不免文公五年臧文仲闻六与蓼灭曰臯陶庭坚不祀忽诸【六蓼二国皆臯陶之后椘灭之】按文公十八年才子八人注云庭坚臯陶字也则此既言臯陶又言庭坚何耶
　　文重复
　　汉人文章最为近古然文之重复亦自汉儒倡之贾生过秦论曰席卷天下包举宇内囊括四海之意并吞八荒之心四句而一意也至于陆士衡文赋序曰妍媸好恶四字而二意也张景阳之七命既曰防嫠为之擗摽又曰孀老为之呜咽岂防嫠孀老果二义乎既曰按以商王之箸又曰承以帝辛之杯岂商王帝辛果二人乎既曰蹙封豨又曰偾冯豕岂封豨冯豕果二物乎
　　承舛袭譌
　　丝竹管弦均二物耳班孟坚既不之审遽书此以为张禹后堂之盛王羲之又拾以序兰亭则承舛袭譌而不自知也
　　祖述文意
　　欧阳文忠公初得昌黎文尝曰茍得禄矣当尽力于斯文以偿其素志居无几何公以文章独歩当世而于昌黎不无所得观其词语丰润意绪婉曲俯仰揖逊歩骤驰骋皆得韩子之体故本论似原道上范司諌书似诤臣论书梅圣俞诗稿似送孟东野序纵囚论恠竹辩断句皆似原人葢有横翔防出不减韩作而平澹详赡过之若夫罗池碑曰春与吟兮秋鹤与飞则退之又自深得离骚东皇太一歌吉日兮辰良之句法寄崔立之诗曰欢华不满眼咎责塞两仪则又深造乎班固賔戏福不盈眦祸溢于世【魏人章防亦云福不盈眦祸将溢世】之遗意其前軰各相祖述类如此
　　祖意而胜
　　东坡喜雨亭记云使天而雨珠则寒者不得以为使天而雨玉则饥者不得以为粟即刘陶改铸大钱议有曰就使当今沙砾化为南金瓦石变为和玉使百姓饥无所食渴无所饮之遗意然不如东坡辞婉意明所谓出蓝更青者也
　　拟圣作经
　　作经以拟圣者其后儒之僣者乎自非僣者则扬雄不作太经以拟易【汉】王长文亦不作通元经以拟易【晋】刘向不作洪范五行传以拟书【汉】陈黯亦不作禹诰以拟书【唐】而虞卿春秋【赵相】吕氏春秋【秦相吕不韦】楚汉春秋【陆贾】吴越春秋【赵晔】晋春秋【檀道鸾】唐春秋【吴竞】之类无闻焉汉尚书【孔衍】隋尚书【王劭】后汉尚书汉魏尚书【并孔衍】续书【王通】续尚书【唐陈正卿】之类无有焉扬雄不作法言以拟论语之精微王通不作中説以拟论语之緼奥呜呼孝经孔子所论也孰知郭良辅又变为武孝经【唐】郑氏又易为女孝经【唐侯莫陈邈妻】以至农孝经【皇朝贾元道】酒孝经【不着撰人名氏】纷纷而出尔雅周公所记也孔鲋又转为小尔雅【不着撰人名氏拟为楚孔鲋撰后乃别行】张楫又衍为广雅【魏】以至博雅【张楫】埤雅【陆农师】譊譊而起与配孝经者又有马融之忠经【林少颍羣经辨惑云马融作忠经崇文摠目又载海鹏撰忠经失其姓氏】凖论语者又有宋尚宫之女论语【唐内人宋若莘着见唐书宋若昭传】皆其僣之尤者乎
　　史体因革
　　自编年变为纪为书为表为世家为列传也司马迁跻项羽于纪与帝王并则失史体迁固列吕后于纪不没其实则合春秋法史记始制八书前汉改为十志东观汉书曰记华峤后汉曰典张勃曰録【吴録】何法盛曰説【晋中兴书】五代史曰考【司天考】其实一也如迁曰平凖固曰食货前曰地理后曰郡国书曰河渠志曰沟洫书曰封禅志曰郊祀班易天官为天文范易礼乐为礼仪律与厯礼与乐兵与刑或分或合百官舆服固所无晔増之五行艺文马所阙班补之隋独着经籍唐特出选举防革纷如也自太史公效周谱以为表【桓谭説】何法盛改表为注以至诸侯稍卑当别于天子故称世家然陈胜吴广起自羣盗迁不应特举而列之唯三国以吴蜀侪之列国为当传之为体大抵记公卿之行事迁始传循吏晋曰良吏三国则阙晔始传文苑隋曰文学唐曰文艺后汉为独行唐为卓行五代一行焉后汉为方术魏为方伎晋艺术焉自晋至唐改东都逸民为隠逸自唐以来改南史孝义为孝友列女不见于西汉义儿独见于五代迁固皆作佞幸南北曰恩幸魏晋俱作后妃五季曰家人称号虽异体制不殊也
　　古今之言详畧
　　圣人之言丈约而意已尽自然不可易而非若后世君子好自立论也观孔子之言性曰相近而已而孟子曰善荀子曰恶扬子曰混何其彰彰也观孔子之言三代相因曰损益可知而已而董仲舒曰上敬上忠上文太史公曰忠以野敬以鬼文以僿何其纷纷也至于行夏之时一语而已后世乃有建子建丑建寅三正三统之扰扰【礼记大传改正朔疏云周子商丑夏寅是改正也周夜半商鸡鸣夏平旦是易朔也三正三统见前汉侓厯志篇】春秋之书一编年而已后世遂变而为纪书世家列传甚者书变而为志为表志又变而为攷【五代史】列传又衍而为叙传【前汉】河出图洛出书论语与易大传两言之而已春秋纬乃言河以通干出天苞洛以流坤吐地符河龙图发洛龟书感河图有九篇洛书有六篇中人以上中人以下曰可与不可语上而已【语六】芋尹无宇辞曰人有十等【昭公七年】班固古今人表分九等【前】司马迁儒之外五家孟坚儒之外八流【卢景亮撰于夐神道碑】或増或损或因或革纷纷籍籍殆有不可胜言者矣
　　句法同
　　伊尹有不被尧舜之泽若己推而纳之沟中张平子得之于赋曰人或不得其所若己纳之于湟范雎一飰之徳必偿睚眦之怨必报孔融得之于书曰睚眦之怨必雠一餐之惠必报黄鲁直学优斋铭曰学哉身哉身哉学哉句法使班孟坚典引曰唐哉皇哉皇哉唐哉其祖出益稷曰臣哉邻哉邻哉臣哉杜子美南郊赋曰九五之后人人自以为遭唐虞四十年来家家自以为稷卨句法使曹子建与杨徳祖书曰人人自谓握灵蛇之珠家家自谓抱荆山之玉其源出崔骃逹防曰家家有以和乐人人有以自优及扬雄解嘲曰家家自以为稷卨人人自以为臯陶退之进学解曰口不絶吟于六艺之文手不停披于百家之篇句法使夏侯湛抵疑曰志不辍著述之业口不释雅颂之音李白上裴长史书曰何王公大人之门不可挥长剑乎句法用邹阳上吴王书曰何王之门不可曵长裾乎唐啖助曰设教于本其敝且末设教于末敝将奈何句法使唐太宗帝范曰取法于上仅得其中取法于中不免为下并正观二十二年徐惠上疏曰作法于俭尤恐其奢作法于奢何以示后其祖出浑罕曰作法于凉其敝犹贪作法于贪敝将若之何【昭四年】
　　文意同
　　孟子不教民而用之谓殃民【告子下】即孔子以不教民战是谓弃之【论语十三】之遗意孟子分人以财谓之惠教人以善谓之忠【滕文上】即孔子爱之能勿劳乎忠焉能勿诲乎【宪问】之遗意孟子曰子产惠而不知为政【离娄下】即孔子曰子产惠人也【宪问】之遗意孟子曰大人者言不必信行不必果【离娄下】即孔子曰言必信行必果硁硁然小人哉【子路】之遗意孟子诐辞知其所蔽滛辞知其所防邪辞知其所离遁辞知其所穷【公孙上】即易大传将叛者其辞慙中心疑者其辞枝吉人之辞寡躁人之辞多诬善之人其辞游失其守者其辞屈之遗意祭统云飬则观其顺也丧则观其哀也祭则观其敬而时也尽此三道者孝子之行也即孝经居则致其敬飬则致其乐病则致其忧防则致其哀祭则致其严五者备矣然后能事亲之遗意左传序学者优而柔之使自求之厌而饫之使自趋之即与东方朔答客难枉而直之使自得之优而柔之使自求之揆而度之使自索之同中庸曰施诸己而不愿亦勿施于人即子曰己所不欲勿施于人【论语十五】之遗意荀子曰劳苦之事则争先之饶乐之事则能让即子曰仁者先难而后获之遗意【论语六】
　　经同文
　　舜告禹曰众非元后何戴后非众罔与守邦伊尹告太甲曰民非后罔克胥匡以生后非民罔以辟四方曲礼爱而知其恶憎而知其善大学好而知其恶恶而知其美儒行礼之以和为贵有子曰礼之用和为贵礼器曰经礼三百曲礼三千中庸曰礼仪三百威仪三千少仪曰士依于徳游于艺子曰依于仁游于艺【语七】仲尼燕居曰眀乎郊社之义禘尝之礼治国其如示诸掌而已乎中庸曰明乎郊社之礼禘尝之义治国其犹示诸掌乎子产曰夫礼天之经也地之义也民之行也天地之经而民是则之【昭二十五】子曰夫孝天之经也地之义也民之行也天地之经而民是则之【三才章】孔文子之将攻大叔也访于仲尼仲尼曰胡簋之事则尝学之矣甲兵之事未之闻也【哀十一年】卫灵公问陈于孔子孔子对曰爼豆之事则尝闻之矣军旅之事未之学也【语十五】
　　经异文
　　周官曰唐虞百官夏商官倍明堂位曰有虞氏官五十夏后氏官百殷二百周三百孟子曰夏曰校殷曰序明堂位曰序夏后氏之学也礼记曰五十不从力征周礼曰国中六十野则六十有五皆征之记曰天子有世媍有嫔周礼天官所序先见九嫔次则见世妇王制孟子皆载公侯地方百里伯七十里子男五十里周礼大司徒云诸公之地封疆方五百里诸侯之地封疆方四百里诸伯之地三百里诸子之地二百里诸男之地方百里地官遂人凡治野夫间有遂十夫有沟百夫有洫千夫有浍万夫有川冬官匠人为沟洫田首谓之遂井间谓之沟成间谓之洫同间谓之浍孟子言有布缕之征粟米之征力役之征周礼载师言宅不毛者有里布田不畊者出屋粟凡民无职事者出夫家之征语曰夫子之道忠恕而已矣【里仁】中庸曰忠恕违道不逺子曰夏礼吾能言之杞不足徴也殷礼吾能言之宋不足徴也文献不足故也足则吾能徴之矣【八佾】孔子曰吾欲观夏道是故之杞而不足徴也吾得夏时焉吾欲观殷道是故之宋而不足徴也吾得坤干焉坤干之义夏时之等吾以是观之【礼运】子曰夫民教之以徳齐之以礼则民有格心教之以政齐之以刑则民有遯心【缁衣】子曰道之以政齐之以刑则民免而无耻道之以徳齐之以礼有耻且格【为政】檀弓曰兄弟吾哭诸庙父之友吾哭诸庙门之外师吾哭诸寝朋友吾哭诸寝门之外所知吾哭诸野奔丧曰哭父之党于庙母妻之党于寝师于庙门外朋友于寝门外所识于野张帷曲礼曰父之雠弗与共戴天兄弟之雠不反兵交游之雠不同国檀弓曰子夏问于孔子曰居父母之仇如之何夫子曰寝苫枕干不仕弗与共天下也遇诸市朝不反兵而鬬曰请问居昆弟之仇如之何曰仕弗与共国衔君命而使虽遇之不鬬曰请问居从父昆弟之仇如之何曰不为魁主人能则执兵陪其后调人曰凡和难父之仇辟诸海外兄弟之仇避诸千里之外从父兄弟之雠不同国扬子曰子游子夏得其书矣未得其所以书也宰我子贡得其言矣未得其所以言也顔渊闵子得其行矣未得其所以行也【君子篇】与论语徳行政事言语文学之説大异左氏曰禆谌谋于野则获谋于邑则否【襄三十一年】与论语为命禆谌草创之之説大异
　　史同文
　　蒯通为汉言之则曰秦失其鹿天下共逐苏世长为唐言之则曰隋失其鹿天下共逐狄仁杰为张光辅言之则曰一越王死百越王生房琯为第五琦言之则曰一国忠死百国忠生卫青在位淮南寝谋何武上封事之语也【汉辛庆忌传】汲黯在朝淮南寝谋韦处厚上防之语也【唐裴度传】富贵不归故乡如衣锦夜行项籍思归之语也【前】富贵不归故乡如衣绣夜行汉武为朱买臣言也【前】苏章曰今夕苏孺文与故人饮者私恩也明日冀州刺史按事者公法也遂举正其罪【后汉】源懐曰今日源懐与故人饮酒之座非鞫狱之所也明日公庭始为使人检镇将【元尼湏】罪状之处既而懐欲劾尼湏【后魏】文帝劳军细柳先驱至不得入都尉曰军中闻将军令不闻天子诏上至使使持节诏将军乃开壁门后戒太子曰周亚夫真可任【亚夫传】太宗使宦官至叚志所志谓军门不可夜开手敕不辨真伪留之至明太宗曰真将军【唐】贡禹曰冠一免可复冠乎【前】司马腾曰门一杜其可开乎【晋】叔孙通曰本一揺天下震动狄仁杰曰本一揺天下危矣张释之曰廷尉天下之平也一倾民安所措手足李素立諌髙祖曰三尺之法一揺则民无所措手足尧朝有进善之旌【汉文纪】舜有告善之旌【管子威公问】画地为牢埶不入削木为吏议不对【司马子长报任少卿书】画地为狱议不入刻木为吏期不对【路温舒传】敢于杀人而不敢于飬人【前刑法志】忍于杀人而不忍于刑人【仲长统昌言】死诸葛走生仲逹【晋宣帝纪】死姚崇算生张説【唐明皇録】死刘桢芘生顾摠【幽怪録】宁我薄人无人薄我【宣十二年】宁我负卿无卿负我【魏氏春秋】宁我负人无人负我【孙盛杂记】野禽殚走犬烹【前蒯通传】狡兎死良狗烹【韩信传】无异使羊将狼皆不肯为用【张良传】其治如狼牧羊不可令治民【义纵传】













　　示儿编卷七
　　钦定四库全书
　　示儿编卷八　　　　　　　　宋　孙奕　撰文说
　　史异文
　　前髙帝賛曰刘向颂云汉帝本系出自唐帝由是推之汉承尧运徳祚已盛叙传又曰皇矣汉祖纂尧之绪后汉杜林议郊祀制乃谓汉业特起功不縁尧　宣帝纪曰神爵三年八月诏益吏百石以下俸十五【韦昭曰若食一斛则益五斗】荀悦汉纪云益吏百石以下俸五十斛　刘辅上书曰腐木不可以为柱卑人不可以为主荀纪云腐木不可以为柱人婢不可以为主　东汉仇览传为蒲亭长化不孝子陈元谢承以为阳遂亭长化不孝子羊元唐书来济传宣城石仲览髙智周传江都石仲览　唐
　　百官志云平章事自李靖始郭正一传自正一始　百官志云太宗设官七百三十员曹确传乃曰太宗着令文武官六百四十三员兵志曰天下府兵六百三十有四而在闗中者二百六十有一陆贽奏议谓置府兵八百而闗中五百　太宗实録云正观四年天下断死罪二十九人七年天下死囚凡三百九十人自诣朝堂实录乃云二百九十人白居易乐府云死囚四百来归狱旧本纪统纪年代记皆云二百九十人【温公考异曰今从新书刑法志】新书刑法志云正观四年天下断死罪二十九人六年观录囚徒悯死罪者三百九十人纵之还家期以明年秋即刑及期囚皆诣朝堂无后者太宗嘉其诚信悉原之班固賔戏曰孔席不暖墨突不黔淮南子修务训篇曰孔子无黔突墨子无暖席　前食货志晁错曰尧禹有九年之水汤有七年之旱而国亾捐瘠者以蓄积多而备先具也荀子富国篇云禹十年水汤七年旱而天下无菜色者十年之后年谷俱熟而陈积有余是无他故焉知本末源流之谓也　晋荀朂曰省吏不如省官省官不如省事省事不如清心唐李徳裕曰省事不如省官省官不如省吏　白居易传云九嵗暗识声律元稹白氏长庆集云五六嵗识声韵又白氏长庆集云鸡林贾人求市其诗颇切自云本国宰相毎以百金换一篇本传乃云鸡林行贾售其国相亦篇易一金
　　经史异
　　易曰养贤以及万民萧何曰养其民以致贤人舜典曰四罪而天下咸服前鲍宣时政书曰尧放四罪而天下服孟子曰夏曰校殷曰序周曰庠前儒林传曰夏曰校殷曰庠周曰序　孟子曰庾公之斯学射于尹公之他【离娄下】左氏襄十四年尹公他学射于庾公差　孟子曰诗亾然后春秋作文中子曰小雅废春秋作　文中子王道篇叔恬曰舜一嵗而廵五岳舜典止廵四岳
　　破题道尽
　　为文有三难命意上也破题次也遣辞又其次也不善遣辞则莫能敷畅其意不善涵蓄题意破题何自而道尽哉则是破题尤难者也尝即是而观古文第一句便道尽题意而尽善尽羙者我国朝得三人焉欧阳文忠公纵囚论曰信义行于君子刑戮施于小人则一句道尽太宗求名之意矣其后韩文公庙碑苏文忠有匹夫而为百世师一言而为天下法又一句道尽昌黎之道义矣百有余年而至周益公【必大】三忠堂碑其曰文章天下之公器万世不可得而私也节义天下之大闲万世不可得而逾也谓文忠欧阳公以文鸣忠襄杨公忠简胡公俱以忠义鸣故首句已道尽三公平生事实然太宗文公一人耳皆易道三忠既三人又两涂尤难道公两句无一字无来处殆与欧苏争光不宁惟是以言乎表则诞皇孙贺重华宫曰有天下传之子初防黄屋之心受帝祉施于孙俶诞青宫之胄乞致仕曰三千同臣心甫际兴王之运七十致君事适临告老之年谢复益国公曰华阳黒水裂地而封旧物青氊从天而下以言乎启则贺陈右相曰底绩政涂奋庸揆路济巨川汝作舟楫式资利渉之功若和羮尔惟盐梅更頼均调之助贺王徳言除工部侍郎曰擢登起部仍直銮坡阊阖晨趋班冠贰卿之玉笋丝纶夜草烛摇内相之金莲贺直院杨给事【椿】曰涂归东省儤直北门论事激昻百辟惮囘天之力摛文掞丽四方传掷地之声谢刘守送朱墨钱曰长者赐不敢辞正惟礼屈小人腹已属餍过为身谋凡此皆字字破的篇篇出竒只在首聫其题意粲然靡所不载可谓文中虎也公平昔所着可观不可殚姑举此则尝鼎一脔可知矣
　　作文法
　　艮斋先生谢公昌国自起部丐祠归渝上尝徃谒焉舂容浃日无所不论因求作文之法先生曰余少时读昌黎文得四字取为文法平生用不尽乃跽而请曰四字谓何答曰竒而法正而葩易诗之体尽在是矣文体亦不过是然文贵乎竒过于竒则艳故济之以法文贵乎正过于正则朴故济之以葩竒而有法度正而有葩华两两相济不至偏胜则古作者不难到况今文乎　又尝得尚书张公茂献文箴曰作文有三病意到而辞不达如讼者抱直理口讷莫伸一病辞达而调不工如委巷相尔汝俚鄙厌闻二病调工而体不徤如堂堂衣冠羙丈夫而无精神三病又曰非积气之清以为日月星辰则日月星辰不足以为天下之文非驭气之正以为充实之文则文虽文不足以议自然之文是説也虽诗人之优逺骚客之靓深史家之详赡一举而兼之又岂特举子之文而已哉
　　赋要识题
　　前辈作赋湏看韵脚诚不易之论然近年主司亦有以韵脚误人者如吉州出明哲通天地之心韵脚云此其实通而无间者而所取不主礼刑三代有道之长韵脚云三代长久其故可知而所取乃専主教太子筠州出明主谨养其和以知本末源流之谓也为韵而所取不主财货乃知作赋湏就题熟认不可参入外意必若太学出天子当阳韵脚云天子当阳照临万国则以阳字为太阳却不可不从
　　赋湏韵脚意全
　　贺方囘言学诗于前辈得八句云平澹不流于浅俗竒古不流于怪僻题咏不窘于物象序事不病于声律比兴深者通物理用事工者如已出格见于成篇浑然不可隽气出于言外浩然不可屈尽心于此守而勿失请借此以为八韵之法茍妙达此防始可言赋昔秦少游赋郭子仪单骑见虏第四韵云兹盖事方急则宜有异谋军既孤则难拘常法遭彼虏之劲悍属我师之困乏较之力则理必败露示以诚则意当亲狎我得不彻卫四环去兵两夹虽锋无镆鎁之鋭而势有泰山之压踞鞍以出若无擒虎之威失队而惊如弃华元之甲押险韵而意全若此乃为尽善凡八韵皆即此可反三隅矣近嵗效莆阳体者虽贵意全然叠字多而失之冗句法长而失之强此非善学桞下恵者也若解试省试尤贵得体切宜知之
　　赋贵巧于使事
　　髙安解试由也升堂赋满塲皆苦其无故实林振体状题意独得活法只用孔门同时之事映其第六聫云攀鳞附翼仰窥在寝之渊闻礼学诗下视过庭之鲤主文李先之【朴】抚案称赏曰祗消此聫已见由也果在堂上矣遂寘首选消艮斋先生谢尚书尝云未第时试仁义天下之表制赋当时从游塲屋者众皆阁笔无以体表制者自作第四韵散句有曰民多拱极之星世絶骇舆之马为表制设也有学生曾其姓者巧于移掇上添两句云如天其大民皆拱极之星若路以由世絶骇舆之马非特唤醒得题目意透又以星衬仁天马衬义路表制在其中矣较有工夫乃占第一予次之作者不可不知
　　赋以一字见工夫
　　东坡有曰诗赋以一字见工拙诚哉是言尝记前辈説欧公柄文衡出尧舜性仁赋取刘煇天下第一首聫句曰世陶极治之风虽稽于古内积安行之徳葢禀于天刘来谒谢颇自矜公虽喜之而嫌其积字不是性为改作蕴刘顿骇服绍兴己卯庐陵秋试大衍天地之枢赋刘明老破题八字云法着大衍理闗万殊主司喜其闗字包尽题意取为冠塲有用该字者皆末缀其后太学复出魁者亦不过用此八字郭昌明首冠宜春赋曰重明丽正化天下第三隔云徳增日日之新斯能凝命世被风风之教孰不胥然以风风对日日真不经人道语也







　　示儿编卷八
<子部,杂家类,杂说之属,示儿编>
　　钦定四库全书
　　示儿编卷九　　　　　　　宋　孙奕　撰文説
　　声画押韵贵乎审
　　初诚斋先生杨公考校湖南漕试同寮有取易义为魁先生见卷子上书尽字作尽必欲摈斥考官乃上庠人力争不可先生云明日掲牓有喧传以为塲屋取得个尺二秀才则吾辈将胡顔竟黜之庐陵出圣武为天下君赋小赋押君字者隔句皆押能羣韵而多写作群当时有数人作者赋甚工意必前列而竟不挂名后主文出院与劝驾言及此甚嗟惜之且云二十文韵中无群字凡如此写者皆不敢取又出三代有道之长赋三字韵或押殽函者并行黜落葢函音諴见二十七咸其与三字同韵乃函人唯恐伤人之函【胡男切】临江军出顺天为日新之教赋教字韵效效二字写出効俲不从文而从力者并不取所谓顔鲁公有干禄字即此可知后之人凡书者不可不辨其画押者不可不审其声
　　双音字贵详审
　　林徳颂【埛】赋文精义云如车攻宣王复古赋复字本独音扶又反俗音伏熊淳押旧字云茍根本之谋在我素讲则统绪之托指期可复皆本音也沈之万押肃字云所嗟古制之久泯岂谓此诗之能复此用俗音也理当从经释文是然恐主文用俗音故湏上请予按经释文车攻序复古复文皆无音唯复防独音扶又反复古之复当音伏训反也复防之复训又也则此复古熊淳押去声非是沈之万押入声乃是林徳颂顾苐弗深究也林又云如浑天仪字本音胡本反叶重开天行徤赋云爰有稚圭拟形容于转毂故令平子妙制作于浑仪此误作平音用也如姚鳯浑天羲和之【旧器】赋云妙契洪造器名浑天此是矣予稽诸扬雄传大潭思浑天顔师古音胡昆反扬子重黎篇或问浑天温公音胡本切则二音皆得通押不可谓误张教授【炳】在庐陵郡学出孟荀羽翼六经赋羽有两音上声者五音之羽去声者羽翼之羽有上请者许押上声乃是落韵
　　协韵不可重押
　　如秦少游君臣相正国之肥赋第五韵云因知正主而御邪臣者难以存乎安强正臣而事邪主者不能浸乎明昌羙圣时之防聚常直道以更相葢上下交孚兮若从绳之紏画故民俗阜蕃也常饱徳以康强所以舜申后稷之忠民或饥而可救唐相韩休之鲠已虽瘠以何伤系中魁选有讼其重叠用韵遂殿举朝防今后诗赋如押安强即不得押康强矣葢十阳韵中强字亦作疆故也
　　用字贵详审
　　凡用事湏探究本文不可以虚对实如陈傅良汉斲雕为朴赋云吏尚刻深弊见于干封元鼎意多穿凿机形于五鳯黄龙按汉郊祀志武帝封泰山改元封元年明年夏旱公孙卿曰黄帝时封则天旱干封三年乃下诏曰天意欲干封乎干音干则干封非年号也以对五鳯则为偏矣
　　祭文简古
　　世传北狄来祭皇太后文杨大年捧读空纸无一字即自撰曰惟灵巫山一朶云阆苑一圑雪桃源一枝花秋空一轮月岂期云散雪消花残月缺伏惟尚享时仁皇深喜其敏速欧阳文忠公奉母夫人丧归庐陵道过临江李观以著作佐郎知清江县太守命作祭文应声而成曰孟轲亚圣母教之也夫人有子如轲虽死何憾尚享公聼之甚悲感且撃节称赏二者虽皆祭文然体律简古词意超絶真得尹师鲁止用五百字可记之法使施之他文无不可者故表而出之
　　对用人名
　　观皇甫嵩醉乡日月有徴人名必分品类则用字之法贵乎亲切于是畧试申之如风云中用朱云斛律明月则申以李淳风南霁云髙霞防云起袁天纲崔日用鸟兽中用魏豹扁鹊则申以伯虎仲熊叔豹季騧梁鸿髙鳯贾彪郭象陈龟朱鳯崔骃朱虎孔鲤祝鮀石季龙韩擒虎草木中用邓艾越椒则申以薛桞张松张华崔寔王筠卢元徳秀髙仙芝布帛中用季布爰丝则申以黄裳黥布伍被陆扆田布常衮顔色如卫青李白则申以陶朱李赤师丹李绛朱邑黄香白圭黄覇龚黄元白赤松子黄石公形体如张耳伯牙则申以隶首姜肱馯臂公肩班叔皮习凿齿亲族如王郎卫子夫则申以窦王孙【婴】严公子【彭祖】羊叔子【祜】刘伯祖【祐】家具如刘盆子公孙杵臼则申以袁盎京房臧宫浑室管辂张衡【阙】　　髙甑生州郡如冯唐孔光则申以王吉法真乐广李通张衡李歙贾防杜抚栾巴冯道马严李贺又以门目触类而长之如国名用马周董晋李汉冯唐呉汉路隋孙楚苏秦唐俭虞翻西周东周前汉后汉帝王用赵尧王舜贡禹张汤田文苏武卦名用杨震米恒李防苖复唐临崔涣苏安恒温大有贾敦頥韩思复程知节韦思谦薛大鼎沈既济金玉用韩瑗唐璿苏瓌萧瑀周瑜李珏王珪房琯郭璞庾琛卫玠刘琨琬刘璋张守珪李抱玉数目用九方臯百里奚员半千武平一张九龄权万纪雷万春程千里武三思方万顷张万福鄂千秋山川用刘元海马子山安禄山倪若水段干木巨源孔北海李西河贾山和峤贾岛李源淮李岘王潮李汉袁崧温峤山简江淹四时用子夏杜秋雷万春车千秋韦夏卿赵冬曦四方用东园公北宫锜姚南仲公西华东方朔西门豹南宫适北宫黝东施西施南阮北阮以至髙皇小白倪寛王猛夏馥黄香刘晨叔夜谷永牟长傅喜冯驩李固徐坚梅福王祥许逺袁髙娄敬杜钦周仁韩信冯道刘徳祖逖宗均张衡郗鉴祖己仲壬田甲庖丁谢安穆宁阳虎乐羊牛崇马援来济刘洽马良羊祐宰我夷吾京房浑室伯夷仪狄灌夫冯妇徐孺子来防儿金安上白敏中司马迁公羊髙徐有功苏无畏华无伤申不害苏味道娄师徳史叔賔宗楚客尧辟邪【北史尧暄字辟邪】霍去病冉伯牛桑羊刘黒闼杜黄裳田仁防崔信明凡此皆可以类求所谓世间未有无对者也
　　诗説
　　假对
　　诗律有借对法茍下字工巧贤于正格也少陵北邻云爱酒晋山简能诗何水曹赠张四学士云紫诰仍兼绾黄麻似六经又无复随髙鳯空余泣聚萤送杨六使西蕃云子云清自守今日起为官寄韦有夏郎中云饮子频通汗懐君想报珠九日云坐开桑落酒来折菊花枝【一作来把】葢用山简对水曹兼绾对六经髙鳯对聚萤子云对今日饮子对懐君桑落对菊花亦清秋方落防子夏正离羣之比也如少游与子瞻同席自矜髭髯之羙曰君子多乎哉子瞻戏曰小人樊湏也【邵氏闻见后录】尤借对之的
　　偏枯对
　　诗贵于的对而病于偏枯虽子羙尚有此病如重过何氏曰手自栽蒲栁家才足稻【毛氏注诗云杨栁蒲栁也】寄李白曰稻求未足薏苡谤何频田舍曰榉栁枝枝弱枇杷树树香此以一草木对二草木也赠崔评事曰燕王买骏骨渭老得熊罴得舍弟消息曰浪传乌鹊喜深负鹡鸰诗寄髙詹事曰天上多鸿鴈池中足鲤鱼寄李白曰几年遭鵩鸟独泣向麒麟又曰麒麟不动炉烟转孔雀徐开扇影还此以一鸟兽对二鸟兽也秋野曰吾老甘贫病荣华有是非寄李白曰未负幽栖志兼全宠辱身偶题曰作者皆殊列声名岂浪垂上韦左相曰聪明过管辂尺牍倒陈遵是以二字对一意也人日曰氷雪莺难至春寒花较迟是以二景物对一物也归鴈曰见花辞瘴海避雪到罗浮【惠州二山】是以一水对二山也月夜曰遥怜小儿女未觧忆长安是以二人对一郡也上韦左相曰巫咸不可问邹鲁莫容身是以一人对二国也赠太常张卿均曰友于皆挺防公望各端倪是以歇后对正语也龙门曰徃还时屡改川水日悠哉是以实对虚也大手笔如老杜则可然未免为白圭之玷恐后学不可效尤
　　倒用字
　　诗中倒用字独昌黎为多醉赠张秘书曰元凯承华勋赴江陵云所学皆孔周归彭城云闾里多死饥下言引龙夔城南聫句云戞鼔侑牢牲又百金交弟兄赴江陵云殷勤谢友朋孟东野失子云薄厚胡不均重云云身体岂宁康送恵师云超然谢朋亲荅张彻云碧海滴珑玲苦寒云调和进梅盐东都游春云渚牙相纬经【音径】杂诗云诗书置后前寄崔立之云不约论财资又无人雄雌孟先生云应对多差参又此格转岖嵚符读书云寒饥出无驴人日登髙云盘蔬冬春杂南内朝贺云不见醻稗稊又磨淬出圭晚秋聫句云惟学平贵富赠唐衢云坐令四海如虞唐八月十五夜赠功曹云嗣皇继圣登夔臯赠刘师服云后日悬知渐莽卤杏花云杏花两株能白红又百片飘泊随西东感春云两雪白趋埃尘和盘谷子云推书扑笔歌慨慷【音康】皆倒字类也
　　双字
　　诗人下双字不一然各有防趣如卢子谅摵摵芳叶零韩吏部淮之水舒舒楚山直丛丛野晴山簇簇霜晓菊鲜鲜晨游百花丛采朱兼白白剥剥啄啄有客至门雉雊羣雌粥粥鹊声鸣楂楂乌噪声擭擭蛙黾鸣无谓阁阁秪乱人腷腷膊鸡初鸣月吐窗烱烱韦苏州漠漠帆来重冥冥鸟去迟杜工部野日荒荒白江流泯泯清无边落木萧萧下不尽长江滚滚来荆公新霜浦溆绵绵白薄晚林峦徃徃青东坡浥浥炉香初泛夜离离花影欲揺春六一翁霜云暎月鲜鲜色风叶飞空撼撼声古屋醉吟灯艳艳画廊争聼雨潇潇圣俞淡淡平田水蒙蒙半岭云虽随事命词要不茍也
　　递相祖述
　　老杜戏为诗曰未及前贤更勿疑递相祖述复先谁所谓夫子自道也尝观其后出塞曰借问大将谁恐是霍嫖姚句法得之郭景纯游仙诗借问此何谁云是鬼谷子送十一舅云虽有车马客而无人世喧句法得之渊明杂诗结庐在人境而无车马喧春日忆李白云何时一樽酒重与细论文即孟浩然何时一杯酒重与李膺倾之体复愁云月生初学扇云细不成衣即李义府镂月成歌扇裁云作舞衣之体醉歌云天开地裂长安陌寒尽春生洛阳殿即灵运日暎昆明水春生洛阳殿之体也若夫退之酒食罢无为棋槊以相娯句法又使少陵今夕行云咸阳客舍一事无相与博塞为欢娯祭侄孙湘文云情一何长命一何短句法又使少陵石壕吏云吏呼一何怒妇啼一何苦也
　　用古今句法
　　杜诗刈葵莫放手放手莫伤根一作伤葵根用古诗采葵莫伤根伤根葵不生江边小阁云薄云嵓际出孤月浪中翻用何逊入西塞云薄云岩际出初月波中上寒食舟中云云白山青万余里愁看直北是长安用沈佺期云云白山青千万里几时重谒圣明君寒食舟中云春水舩如天上坐老年花似雾中看用沈佺期云舩如天上坐人似镜中行莫相疑行云晚将末契托年少用陆士衡伤逝赋云托末契于后生此皆取古人之句也至于戏题畵山水图云焉得并州快剪刀剪取呉淞半江水即白乐天聼曹纲琵琶示重莲云谁能截得曹纲手揷向重莲细袖中眼前无俗物多病也身轻即乐天眼前无俗物身外即僧居为人性癖躭佳句语不惊人死不休即乐天人各有一癖我癖在章句金鱼换酒来即太白金龟换酒处此又同时人之句也
　　类前人句
　　太白独酌劝孤影同渊明挥杯劝孤影退之江燕正飞飞同陆机飞飞燕弄声韦苏州荅裴税云采菊露未晞举头见南山同渊明采菊东篱下悠然见南山苏子羙峡束沧渊深贮月岩排红树巧妆秋同老杜峡束沧江起嵓排石树圆徐师川早朝云黄帝逺临天北极紫宸位在殿中央老杜玉几由来天北极朱衣只在殿中央元白酧和云有月多同赏无杯不共持即昌黎县斋读书云诗成有共赋酒熟无孤斟潘佑感懐云幽禽唤杜宇宿蝶梦庄周即李白野禽啼杜宇山蝶舞荘周东坡西湖新成云二十四桥亦何有换此十顷玻璃风即欧公西湖云都将二十四桥月换得西湖十顷风太白云但得酒中趣勿为醒者传类靖节但得琴中趣何劳弦上声六一翁食车螯云但知羙无厌谁谓来甚遐梅圣俞河豚亦云但言羙无度谁知死如麻东坡初冬云一年好处君湏记正是橙黄橘緑时类昌黎早春云最是一年春好处絶胜烟栁满皇都山谷云去时鱼上氷归时燕哺儿类昌黎征蜀聫句始去杏飞蝶及归栁鸣蛩王元之春日杂兴云何事春风容不得和莺吹折数枝花同老杜恰是春风相欺得夜来吹折数枝花宋元宪【郊】云凿开鱼鸟忘情地展尽江湖极目天同徐仲雅【五代人】题明月圃云凿开青帝春风圃移下姮娥夜月楼王荆公梅花云遥知不是雪为有暗香来类苏子卿只言花似雪不悟有香来徐师川云谁家竹可欵何处酒莫防类退之游青龙寺云何人有酒身无事谁家多竹门可欵太白瀑布云海风吹不断江月照还空介甫嘲白髪云种种春风吹不长星星明月照还稀乐天琵琶行云间闗莺语花底滑幽咽泉流水下滩醉翁聼筝云绵蛮巧啭花间舌呜咽交流水下泉唐朱书喜陈懿老至云一别一千日一日十二忆苦心无闲时今日见玉色乃知山谷五更归梦三百里一日思亲十二时之语相若李白题峰顶寺云夜宿峰顶寺举手扪星辰不敢髙声语恐惊天上人乃知晏元献危楼诗全似之阴铿云栁色黄金嫩梨花白雪香太白行乐词亦全用之晋书载记云蛟龙得云雨雕鹗在秋天杜子羙赠严阁老亦全用之
　　杜诗转字音
　　杜工部反经史字音为多略举数四如霍去病为嫖姚校尉服防音飘揺师古音频妙羊召反荀悦汉纪作票鹞字今音飘揺不当其义公赠田九判官曰将军不数汉嫖姚后出塞曰恐是霍嫖姚寄卿嘉荣曰自是一嫖姚凡三押皆作平声　六典曰后汉州置别驾持中皆刺史自辟除晋职官志曰州置别驾治中从事治字无音而六典作持字公寄岳州贾司马巴州严使君曰典郡终防治中实弃捐赵彦才云治从平声　后汉明帝纪谓羣臣曰郎官上应列宿出宰百里应字无音公寄刘峡州曰刺史诸侯贵郎官列宿应既押平声韵又使为太守事　论语磨而不磷力刃切公暮春送马大卿曰此道未磷缁别崔潩曰但取不磷缁皆作平声张良賛曰为其貎魁梧竒伟苏林曰梧音悟师古曰魁大貎也梧者言其可惊悟读为吾非也公赠萧郎中曰魁梧秉哲尊乃读作吾　郑典设自归州归曰刺史似宼恂列郡宜竞借乃读作迹葢押适字韵也　题衡州文宣王庙曰耳闻读书声杀伐思髣髴乃读作沸葢押至字韵也韩诗曰浦帆晨初发郊扉冷未开帆音去声今韵书已收又曰敕厨唯一味求饱或三鳣杨震传有雀衔三鳣集讲堂注音善今押为平声
　　韩诗转字音
　　韩吏部押韵或反平为侧移侧为平亦复多江汉云华烛光烂烂【音阑】此日足可惜云徃徃副所望【音防】别窦司直云婉娈不能防【音望】咏笋曰得时方张王【二音帐旰】东都遇春云渚牙相纬经【音径】送刘师服云贵者恒难售【音酬】食虾蟇云余初不下喉近亦能稍稍【所教反】读东方朔杂事云事在不可赦【音奢】方桥云方桥如此作【音佐】送区南归云我念前人譬葑菲【音霏】望秋作云怯胆变勇神明鉴【音监】
　　栁诗转字音
　　栁仪曹押转声韵亦复有之游南亭叙志云众生均覆焘【音陶】望横江口云岛屿疑掐振【音真】咏三良云猛志填黄壤【音攘】咏韦安道云朅来事儒术十年所能逞【音呈】虽曰杜与韩栁喜取别声押韵然自建安而来已皆然矣左太冲杂诗云壮齿不常居嵗暮常慷慨则已转慷为平声也陆士衡为顾彦先赠妇云京路多风尘素衣化为缁则已转缁为上声也刘公干杂诗云安得肃肃羽从尔游波澜此以去声郎肝切用澜字也顔延年登巴陵城云却倚云梦林前瞻京防囿此以入声于六切用囿字也即此观之则知四声皆有可通押者矣






　　示儿编卷九
　　钦定四库全书
　　示儿编卷十　　　　　　　宋　孙奕　撰诗说
　　出奇
　　杜诗只一字出奇便有过人处如二月已破三月来一片花飞减却春朝罢香烟携满袖生憎柳絮白于绵何用浮名绊此身则下得破字减字携字于字绊字皆不可及　以至倒用一字尤见工夫如蜀酒禁愁得无钱何处赊【草堂即事】客睡何曾着秋天不肯明【客愁】只作披衣惯长从漉酒生【漫成】红稻啄余鹦鹉粒碧梧栖老凤凰枝【秋兴】凡倒着字句自爽徤也
　　屡用字
　　杜陵翁独为诗人冠冕者吐辞不凡夐出尘表有受字自字不肯字前辈能言之如过字已经宗工钜儒道破然愈用而愈新者请复拈出所谓开萍叶过【屏迹】蛟龙引子过【到村】四十明朝过【守岁】何事炎天过【万丈潭】步履宜轻过【庭草】读书难字过【漫成】俊鹘无声过【朝】云里不闻双鴈过【戏作】河广传闻一苇过【洗兵马】则孰不喜谈而乐道若乃用破字如读书破万巻【上韦左丞相】尝新破旅颜【茅堂检校收稻】梅蕋腊前破【江梅】恋阙丹心破【散愁】歌长击樽破【屏迹】白团为我破
　　【湘江】悠悠边月破【雨】鲸　　　　　　　　　　　　【力】破沧溟【赠张四学士】清风破炎暑【雨】干戈满地客愁破【防州歌】吾庐独破受冻死亦足【茅屋为秋风所破歌】又用一字如乾坤一腐儒【江汉】天地一沙鸥【旅夜书懐】江汉一归舟【懐灞上游】长啸一含情【公安懐古】防身一长剑【投赠哥舒开府】每天一笑【能画】万古一长嗟【湘南夕望】囘首一茫茫【懐锦水居士】社稷一戎衣【重经昭陵】犹作一飘蓬【老病】山阴一茅宇【遣兴】悲风方一醒【酧薛十二判官见赠】一拟问髙天【题郭明府屋壁】一起辙中鳞【萧二十使君】吏呼一何怒妇啼一何苦【石壕吏】飘然时危一老翁【冬狩行】江湖满地一渔翁【秋兴】衮职曾无一字补【题省中】万古云霄一羽毛【咏懐】浦上童童一青盖【浦树为风雨所防歌】宿昔一逢无此流【寄裴施州】先判一饮醉如泥【赴成都草堂途中有作】又用信字如作客信乾坤【刈稻了咏懐】吟诗信杖扶【徐步】冥捜信客旌【赠郑谏议】所过信席珍【寄薛三郎中】信然触网【遣闷】信知生男恶【兵车行】信是徳业优【毒热】太阳信深仁【西阁日】疾恶信如讐【除草】逸羣絶足信殊杰【沙苑行】儿童莫信打慈鸦【题桃树】春风自信牙樯动【城西陂泛舟】又用生字如春泥百草生【登岳阳楼】春气晚更生【晚登瀼上】湍减石棱生【西阁望雨】众壑生寒早【移牀】水生春缆没【登白马潭】欲得淮王术风吹晕已生【晚月】牛女年年渡何曾风浪生【天河】二月六夜春水生【春水生】楼上炎天氷雪生【江陵新楼城】大小二篆生八分【李潮八分歌】又用觉字如时危觉凋防【雨】无人觉来往【西郊】诗成觉有神【独酌】厨烟觉逺庖【题新津北楼】未觉村野丑【遭田父泥饮】飘萧觉素髪【义鹘】但觉髙歌有鬼神【醉时歌】已觉气与嵩华敌【阆山歌】不觉前贤畏后生【戏为】放筯不觉金盘空【设鲙长歌】取乐喧呼觉船重【晚携酒泛江】凡此不厌其数用也
　　练字
　　诗人嘲弄万象每句必须练字子美工巧尤多如春日江村诗云过嬾从衣结频游任履穿又云经心石镜月到面雪山风陪王使君晦日泛江云稍知花改岸始验鸟随舟漫兴云糁径杨花铺白氊防溪荷叶叠青钱皆练得句首字好也北风云爽携卑湿地声防洞庭湖壮游云气劘屈贾垒目短曹刘墙泛西湖云豉化莼丝熟刀鸣鲙缕飞早春云红入桃花嫩青归柳叶新秋日防府咏懐云峡束沧江起岩排石树圆建都十二韵云风断青蒲节霜埋翠竹根柴门云足了垂白年敢居髙士差皆练得第二字好也复愁云野鹘翻窥艸村舩逆上溪移居东屯云子能渠细石吾亦沼清泉收稻云谁云滑易饱老借软俱匀遣闷云暑雨留蒸湿江风借夕凉柴门云石乱上云气杉清延月华水宿遣兴云髙枕翻新月严城叠鼔鞞过津口云和风引桂楫春日涨云岑春归云逺鸥浮水静轻燕受风斜泛江作云风蝶勤依桨春鸥懒避舩春日江村云扪萝涩先登陟巘反顾皆练得句腰字好也写懐云无贵贱不悲无富贫亦足风疾舟中伏枕书懐云乌几重重缚鹑衣寸寸针桥陵诗云王刘美竹润裴李春兰馨谒元皇帝庙云仙李盘根大猗兰奕叶光赠虞十五司马云爽气金天豁清谈玉露繁絶句云江碧鸟逾白山青花欲燃寄张十二彪云数篇吟可老一字买堪贫皆练得句尾字好也至于緑垂风折笋红绽雨肥梅雪岭界天白锦城曛日黄破柑霜落爪尝稻雪翻匙雾交才洒地风逆旋随云检书烧烛短看劒引杯长紫崖奔处黑白鸟去边明皆练得五言全句好也无边落木萧萧下不尽长江滚滚来【登髙】旁见北斗向江底仰看明星当空大返照入江翻石壁归云拥树失山村影遭碧水潜勾引风妬红花却倒吹【落花】皆练得七言全句好也
　　属对不拘
　　人皆知草堂先生四十明朝过飞腾暮景斜【杜位宅守岁】羁栖秋见里二十四廻明【初月】百万传深入寰区望匪他【散愁】戎马不如归马逸千家今有百家存【白帝】皆为偏对不知近接西南境长懐十九泉【秦川杂诗】酒债寻常行处有人生七十古来稀【曲江】不害为正对至于双双瞻客上一一背人飞【归鴈】苍茫城七十流落剑三千【寄贾司马】十五男儿志三千弟子行【示宗武】圭窦三千士云梯七十城【送郭中丞】秋水才深四五尺野航恰受两三人【南邻】霜皮溜雨四十围黛色参天二千尺【古栢行】又未始有一字非的对也先生词源滚滚不择地而出无可无不可何拘拘谫谫所可议
　　尔汝
　　尔汝羣物前此未有倡自少陵白盐山诗云它皆任厚
　　地尔独近髙天花鸭诗云稻粱　　　　　　　　　　　　　　　　【占】汝在作意莫先鸣落日云浊醪谁造汝一酌散千忧栀子云无情移得汝贵在映江梅病马云乗尔亦已久天寒闗塞深鸡诗云充庖尔軰堪问俗人情似瘦马行云当时歴块误一蹶委弃非汝能周防杜防行云尔岂摧残始发愤差带羽翮伤形愚见萤火云沧江白髪愁看汝来岁如今归未归至于有一重一掩吾肺腑山鸟山花吾友于之句【岳麓山道林】则于物无异观如此王荆公梅诗有少陵为汝添诗兴可是无心赋海棠亦得公之遗意
　　安得
　　或有以安得二字结尾葢杜公窃有望于当时天下后世者不浅也故喜雨诗云安得鞭雷公滂沱洗吴越遣兴云安得廉颇将三军同晏眠雪诗云愁边有江水焉得北之朝三川观水涨云举头向苍天安得骑鸿鹄晚登瀼上堂云安得随鸟鸰迫此惧将恐昼梦云安得务农息战鬬普天无吏横索钱题韦偃画马歌云时危安得眞致此与人同生亦同死王兵马使二鹰云安得尔辈开其羣驱出六合枭鸾分早秋苦热云南望青松架短壑安得赤脚踏层氷茆屋为秋风所破歌云安得广厦千万间大庇天下寒士俱欢颜洗兵马云安得壮士挽天河浄洗甲兵长不用石犀行云安得壮士提天纲再平水土犀奔茫石笋行云安得壮士掷天外使人不疑见本根蚕谷行云焉得铸甲作农器一寸荒田牛得畊大麦行云安得如鸟有羽翅托身白云还故乡光禄坂行云安得更似开元中道路即今多拥隔悲青坂云焉得附书与我军忍待明年莫仓卒画山水图歌云焉得并州快剪刀剪取吴淞半江水凡此皆含不尽之意
　　呜呼
　　欧阳公伤五季之离乱故作五代史也序论则尽以呜呼冠其篇首杜公伤唐末之离乱故作诗史也于歌行间以呜呼结其篇末折槛行云呜呼房魏不复见秦王学士时难羡白马诗云丧乱死多门呜呼涕如霰冬狩行云呜呼得不哀痛尘再茅屋为秋风所破歌云呜呼何时眼前突兀见此屋吾庐独破受冻死亦足天育骠骑歌云呜呼徤步无由骋岂无騕褭如骅骝时无王良伯乐死即休乾元中寓居同谷县作歌七首云呜呼一歌兮歌已哀悲风为我从天来呜呼二歌兮歌始放闾里为我色惆怅呜呼三歌兮歌三发汝归何处收兄骨呜呼四歌兮歌四奏林猿为我啼清昼呜呼五歌兮歌正长魂招不来归故乡呜呼六歌兮歌思迟溪壑为我廻春姿呜呼七歌兮悄终曲仰视皇天白日速今古诗翁以呜呼二字寓于诗歌者稀公独有伤今思古之意
　　知见
　　杜工部以知见二字相配横翔防出奇絶殊甚观其碧知湖外草红见海东云【晴】黑知湾澴底清见光烱碎【万丈潭】青惜峰峦过黄知橘柚来【放】红取风霜实青看雨露柯【栀子】红入桃花嫩青归柳叶新【早春】束比青蒭色圆齐玉筯头【秋致薤】滑忆雕胡饭香闻锦带羹【江湖卧病】各随题着句转移一字灿然可观它人未易到
　　用方言
　　子美善以方言里谚防化入诗句中词人墨客口不絶谈其曰吾家老孙子质朴古人风【吾宗】客睡何曾着秋天不肯明【夜客】汝去迎妻子髙秋念却回【舍弟观归蓝田】父母养我时日夜令我藏【新婚别】熟从人打葵荒欲自锄【秋野】掉头纱防侧背竹书光【同上】见耶背面啼垢腻脚不袜【北征】旧犬喜我归低徊入衣裾邻舍喜我归沽酒携葫芦【草堂】牀前两小女补绽才过膝【北征】谁能更拘束烂醉是生涯【守岁】痴女饥咬我啼畏猛虎闻【彭衙行】家家养乌鬼顿顿食黄鱼【遣兴】一夜水髙二尺强数日不可更禁当【春水生】不分桃花红胜锦生憎柳絮白于绵【送路侍御入朝】负盐出井此溪女打鼓发船何郡郎【十二月一日】去岁兹辰捧御床五更三防入鹓行【至日遣兴】冯陵大呌呼五白袒跣不肯成枭卢【今夕行】老妻画纸为棋局稚子敲针作钓钩【江村】与兄行年校一岁贤者是兄愚是弟【狂歌行】八月秋高风怒号卷我屋上三重茆南村羣儿欺我老无力忍能对面为盗贼公然抱茅入竹去唇燋口燥呼不得【茅屋为秋风所破歌】但使残年吃饱饭只愿无事长相见【病后遇王倚饮赠歌】
　　诗酒
　　古人吟咏情性不过诗酒老杜一集而以诗酒相配者无虑十数处戏寄汉中王云尚怜诗警防犹忆酒顚狂游何将军山林云醒酒微风入听诗静夜分送懐舍弟颍观云对酒却疑梦吟诗正忆渠宴王使君宅云自吟诗送老相劝酒开颜北邻云爱酒晋山简能诗何水曹徐步云把酒从衣湿吟诗信杖扶泛江送魏仓曹云见酒须相忆将诗莫浪传可惜云寛心应是酒遣兴莫过诗赠卢叅谋云说诗能累夜醉酒或连朝敝庐遣兴云把酒宜深酌题诗好细论赠张学士云赋诗拾翠殿佐酒望云亭不见云敏防诗千首飘零酒一杯题郑著作云酒酣懒舞谁相拽诗罢能吟不复听独酌成诗云灯花何太喜緑酒正相亲醉里从为客诗成觉有神题郑监湖上亭云羹煮秋莼弱杯迎露菊新赋诗分气象佳句莫频频独步寻花云诗酒尚堪驱使在未须料理白头人寄岑嘉州云外江三峡且相接斗酒新诗终自疎
　　落英
　　楚辞云夕餐秋菊之落英谓始生之英可以当夕粮也落与访落【周颂】及章华防成则落之【昭公六年】落同葢嗣王谋之于始则曰访落宫室始成而祭则曰落成故菊英始生亦曰落英设或陨落岂复可餐况菊花独干死于枝上而不坠所谓秋英不比春花落诚如六一居士之语荆公胡不察此而反诮人为【详见西清诗话】
　　花妥
　　杜陵诗花妥莺捎蝶溪喧獭趂鱼释者谓妥训落非也葢妥与堕同声当作堕字传写之误也一说古字妥堕通用
　　寺残
　　野寺残僧少山园细路髙诵此诗者皆疑子美既曰残僧又曰少意若重复以愚观之不见其烦复当读作野寺残所以僧少也山园细所以路髙也又别常徴君诗曰白髪少新洗寒衣寛总长此皆是二字三字体也亦有二字五字体如宿府曰永夜角声悲自语中天月色好谁看并石铫煮松花待客地炉烧木叶看书又有三字四字体如卢賛元【襄】爱蹴踘嫌穿地笋喜秋千碍出墙花之句云耳
　　锦宫城
　　闽本杜诗春夜喜雨云晓看经湿处花重锦宫城送叚功曹归广州云幸君因旅客时寄锦宫城蜀相诗云锦宫城外栢森森又锦宫城西生事微皆作宫字按蜀本杜诗并作锦官城注云成都府城亦呼为锦官城以江山明丽错杂如锦也赵云或以其有锦官铜官盐官之类其说亦是不然止取锦而已何以更有官字乎余观范至能叅政为诗每官成一集所着锦官集葢鎭成都府时作也则身亲见成都为锦官城故取以名之况杜子美尝卜居成都浣花里其用官字必无误当以蜀本为正
　　緑杨垂手
　　洪驹父诗话云晋公诗緑杨垂手舞黄鸟缓声歌乐府有【大垂手小垂手】前缓声故丁用之其属对律切如此予谓美则美矣其如緑杨无手何终不若下句意浑成
　　甜酒
　　三山老人语録曰唐人好甜酒殆不可晓子美云人生几何春已夏不放香醪如蜜甜退之云一尊春酒甘若饴丈人此乐无人知余尝味乐天诗有曰量【一作户】大厌【一作嫌】甜酒才髙笑小诗则又似不然
　　禽水
　　苕溪丛话曰圣俞云南岭禽过北岭呌髙田水入低田流鲁直曰野水自添田水满晴鸠却唤雨鸠归诗意皆相类然鲁直造语又工优于圣俞余谓卢溪先生云民瞻祷雨有应云东岭云西岭黑髙田水与低田通石湖居士范至能垫江县云旧雨已招新雨至髙田水入下田鸣虽皆防袭二公语意相属又过之直与荆公云北涧欲通南涧水南山正绕北山云乐天题天竺寺云东涧水流西涧水南山云起北山云之句无间然矣然合六诗观之唯招之一字为尤长
　　溪声山色
　　东坡赠东林总长老云溪声便是广长舌山色岂非清浄身以溪山见僧之体以广长舌清浄身见僧之用诚古今絶唱安城刘升卿有曰溪声广听无边法山色长存不壊身虽祖述辞意亦亹亹相逼无愧于坡
　　鸭緑鹅黄
　　鸭緑鹅黄经两诗人道之荆公南浦云含风鸭緑粼起弄日鹅黄袅袅垂则以鹅黄为柳主柳色黄金嫩而言之东坡过贾收水阁云小舟浮鸭緑大杓泻鹅黄则以鹅黄为酒主鹅儿黄似酒而言之皆为奇句然辞意雅驯则荆优于坡
　　白雪黄云
　　诗人喜荆公缲成白雪桑重緑割尽黄云稻正青之句莫不极口称诵而不知其有斧凿痕窃谓雪不成缲云不可割请易缲为卷易割为收则丝麦自见而非但意语天出用字不露欧公诗话云魏野啄木云千林啄如尽一腹馁何妨宜改作千林蠧如去却不犯题上字又见其有讽去蠧之意雅言新载云李范道旁木云虽当南北路不碍往来人予谓是道旁石诗不如换当字作生字始见题意也李畋该闻録云有县令姓张牓云某日知县生日告示诸色人不得献送而曹吏各持缣献一无所拒复告后月县君生日更莫将来王嵒以鹭鸶诗讽之曰飞来疑是鹤下处却寻鱼为易下处为到处则见张何所往而不贪也
　　四印
　　鼂无咎行路难云赠君瑚夜光之角枕玳瑁明月之雕牀一防秋蝉之丽縠百和更生之宝香黄鲁直送王郎云酌君以蒲城桑落之酒泛君以湘累秋菊之英赠君以黟川防漆之墨送君以阳闗堕泪之声酒浇胷次之磊隗菊制短世之頽龄墨以传千古文章之印歌以写一家兄弟之情此诚相若然鲁直辞雄意婉压倒无咎原其句法实有来处得非顾况金珰玉佩歌云赠君金珰大霄之玉佩金禹步之流珠五岳眞君之秘箓九天文人之宝书晁黄得夺胎换骨之活法于此者乎
　　意相反
　　李太白侠客行云事了拂衣去深藏身后名元微之侠客行云侠客不怕死怕死事不成不肯藏姓名二人意相反渊明诗云虽留身后名生前亦枯槁死者何所知称心固为好是不慕身后名也及作拟古乃云生有髙世名既没传无穷是欲名彰不朽也一人意自相反
　　风雅不继
　　六一居士云卢仝韩愈不在世弹压百怪无雄文文濳题磨崖碑云元结髙名谁与纪风雅不继骚人死鲁直过桂林云李成不生郭死奈此百嶂千峰何与退之石鼔歌云少陵无人谪仙死才薄将奈石鼔何老杜双松歌云天下几人画古松毕宏已老韦偃少殆一律也
　　杀风景
　　或谓背山起楼烧琴煮鹤之类为杀风景以诗观之虽杜韩老仙亦或未免退之若要添风月应除数百竿直与王子猷背驰借曰得人嫌处只縁多犹云可也如子美砍却月中桂清光应更多无乃太甚乎曰非也此足以见诗人意到处便有焚山者不改菽粟手叚
　　向上人
　　陈舍人君举未第时作省题诗极一时之妙如羲皇向上人之句尝爱其下得向字好及阅晏元献吊刘苏歌曰苏歌风味逼天眞恐是文君向上人亦有所自云
　　花竹无香
　　花竹亦有无香者世所共知樱桃初无香退之云香随翠笼擎初重则以香言之竹与枇杷本无香子美云风吹细细香枇杷树树香则皆以香称之至于太白又以柳为有香其曰风吹柳花满店香是也若夫荆公梅诗有云少陵为尔添诗兴可是无心赋海棠岂谓海棠无香而不赋乎
　　老而诗工
　　客有曰诗人之工于诗初不必以少壮老成较优劣余曰殆不然也醉翁在夷陵后诗涪翁到黔南后诗比兴益明用事益精短章雅而伟大篇豪而古如少陵到防州后诗昌黎在潮阳后诗愈见光焰也不然少游何以谓元和圣徳诗于韩文为下与淮西碑如出两手葢其少作也
　　周益公评
　　余绍熈丁巳三月既望侍防春华楼时闻大丞相益国周公议论洒洒终日不倦至论诗则谓须要有警防就题着句不可泛泛因拱而请曰如相公一丁昌火运三合瑞皇家【谓光尧生于丁亥夀皇丁未夀康丁卯其干既为一丁其支又为三合】学士防询学士防【公自注云馆职亦合呼学士】秘书官试秘书官【时公以秘书少监直翰苑发防试王仲衡而寄程同年阁老诗也】前后顾瞻羞倚玉支干引从偶连珠【此三老图诗也公自注云乗成兄生于乙巳而予丙午诚斋丁未】无一字虚语其尽之矣公笑曰是也如挽诗亦难作复请曰愿闻之公曰髙宗皇帝丁亥生与艺祖齐年一则为开基之主一则为中兴之君天之生此二帝功徳兼隆岂偶然哉髙宗庆八十圣夀后未几上仙去唯慈宁太后亦然故作挽髙宗诗曰生年同艺祖庆夀比慈宁人忆庚庚兆天倾九九龄正谓是也若徽庙挽词尤难命意亦难措辞独是汤丞相进之【思退】一聮云虞姬从梧野启母祔箕山最纪其实葢用舜事以状徽宗巡狩不返意及梓宫归葬会稽又用禹事以形容之皆婉而有直体此眞得诗人三昧
　　贺生日
　　黄耕叟夫人三月十四日生吴叔经代人作夀诗曰天边将满一轮月世上还钟百岁人识者谓将满一轮之句若是十三日亦使得不若云犹欠一分便见直是十四日也予谓犹欠一分非祝夀底语终未若魏仲先夀莱公诗云何时生上相明日是中元形容得七月十四日坦然明白矣周益公生于丙午七月十五日尝夀以诗曰年与潞公同丙午日邻莱国占中元公览而笑曰贤此聮已道尽了予生年月日只欠说出一个生时便是一本好建生也公齐年友欧阳伯威适在坐亦曰实道得着
　　省题诗更须留意
　　山谷与洪驹父云更须留意作五言六韵诗若能此物取青紫如拾芥耳大体作省题诗尤当用老杜句法若有鼻孔者便知是好诗也近年许琮以圣图天广大对王度日清夷乃用老杜全句与傅咸全句配遂魁南省其有鼻孔可知此味不必全句但能着意防化深造诗仙句法则亦必压倒元白突过黄初矣庐陵董克正以其父叅政当国避亲就别院考官周孟觉【因】以二月一日试出中和节诗董上请云何谓中和节周荅曰上元已过上己未至今日所以为中和也董即体其意曰上巳时将近元宵节已过仲春方骀荡今日是中和遂髙中又尝闻艮斋谢尚书云每考校赋卷子必先看第一第二韵即以诗看有何好句有好句则遍看彻定去留不尔便斥下则诗断不可轻视又闻西昌谭髙立【一飞】临汝考试归云省题诗不宜押协韵有坚守贡举条制者谓限五言六韵成是并不容取协韵之诗矣
　　春猿秋鹤
　　六一先生防罗池庙碑云今世传昌黎集载此碑文多同惟集本以步有新为涉荔子丹兮蕉黄蕉下加子当以碑为是而碑亦云春与吟而秋合与鹤飞则疑碑之误也今观张子韶【九成】书解如舜摄位时则曰正月上日禹摄位则曰正月朔旦今曰月正元日上日元日朔旦皆一也而或谓之上或谓之元或谓之朔岂作书者欲偹众体而使无余蕴乎如离骚东皇太乙歌曰吉日兮辰良而韩愈罗池庙记曰春与猿吟兮秋鹤与飞其铿锵参差之法当有所祖述矣即此而推则知有所祖述而得作文之体者在此呜呼欧阳公文章横被六合可谓笔补造化其平章千古勘破万卷于此何疑之有
　　韵书脱字
　　杜甫送张叅军赴蜀云好去张公子通家别恨添两行秦树直万防蜀山尖张祜骰子诗云骰子巡巡裹手拈无因得见玉纤纤但知报道金钗落髣髴还应露指尖东坡雪夜诗云试埽北台看马耳未随埋没有双尖皆押尖字韵徧阅近世刋行韵畧无此尖字当是礼部韵畧脱文
　　康节诗无施不可
　　康节先生六言四贤吟云彦国之言铺陈晦叔之言简当君实之言优游伯淳之言条畅四贤洛阳之望是以在人之上有宋熈宁之间大为一时之壮今尽去其之字为五言亦可乃见有不为剰无不为欠至如前日之事今日不行今日之事后来必更此是又有韵散文也施之文卷中人将罔觉前軰于诗得三百篇微防葢如此

　　示儿编卷十
<子部,杂家类,杂说之属,示儿编>
　　钦定四库全书
　　示儿编卷十一　　　　　　宋　孙奕　撰正误
　　仟伯
　　史记货殖传曰凡编戸之民富相什则卑下之佰则畏惮之千则役万相仆物之理也前食货志曰亡农夫之苦有仟伯之得顔曰仟谓千钱伯谓百钱也仟七坚反伯莫白反今俗谓百钱为一佰说文曰相十佰也谈薮曰今之数钱百钱谓之佰者借佰字用之其实是百字如什与伍耳其字皆从人今俗书作阡陌而皆从阜非也何以别之史记商鞅为田开阡陌封疆汉晁错募民实塞下议曰通田作之道正阡陌之界元帝纪曰出入阡陌师古曰阡陌田间道也南北曰阡东西曰陌皆从阜此为证耳如汉志商君壊井田开仟佰继而曰众庶阶巷有马仟佰之间成羣注亦谓南北曰仟东西曰佰其音又同乃皆从人葢古字通用非谓当从人也是以陈胜赞曰蹑足行伍之间俛仰阡陌之中索隐曰仟佰谓千人百人之长也汉儒作阡陌如淳曰时皆僻屈在阡陌之中陌音貊凡谓行伍则从人田间则从阜独未有以仟佰之钱从阜者也然则指钱与行伍之仟佰当从人指田之阡陌当从阜故玉篇于人部则载钱与行伍之仟佰于阜部则载田之阡陌未尝紊也且伍与什皆数也俱作人旁隄与防皆岸也俱作阜旁抑又可证
　　未渠央
　　庭燎曰夜未央笺云夜未央犹言夜未渠央也渠陆音其据反胡氏曰説文云央中央也大雅曰央中央也秦风云宛在水中央央亦中也二章言未艾三章言乡晨是从未央而至未尽从未尽而至乡明也尝原音其据反者即与遽同音故荀子修身篇云有法而无志其义则渠渠然渠读为遽古字渠遽通渠渠不寛大之貌顔氏家训曰古乐歌词云丈人且安坐调弦未遽央渊明杂诗曰严霜结野草枯瘁未遽央谈薮载高爽题皷嘲孙挹云身有八尺围腹内无寸肠面皮如许厚受打未遽央邢居寔寄陈履常云防合能防日欢乐何遽央王介甫少壮喜文章云良夜未渠央青灯对寒更皆作遽字攷之广韵遽卒也急也是谓未卒然而中也至如渊明读山海经诗方与三辰游夀考岂渠央鲁直观伯时畵马诗云木穿石盘未渠透坐牕不傲令人痩此古体必读为去声近世内翰汪彦章【藻】挽洪承议太孺诗落句云欲识庆源何自逺大川东去未渠央中书舎人张安国【孝祥】水调歌头末句云莫遣儿軰觉此乐未渠央二公直作平音用误也或者谓新唐书王求礼让苏味道曰果以为瑞则冬月雷渠为瑞耶李绛谓宪宗曰陛下焦心销志求济时之畧渠便髙枕而卧哉邢文伟传曰自非义均弼谐渠能进此药石张说传说曰宰相时来则为非可长保若贵臣尽杖正恐吾軰及之渠不为士君子地乎皇朝文鉴宋子京治戒曰兄弟之不懐求合它人人渠肯信哉张舜民与石司理书曰唯是问能求益渠敢遽然闻命已来勿知所济鲁直和王世弼寄七兄曰小材渠困我持斵问轮扁凡此皆言渠又何谓耶按髙祖纪项伯告羽曰沛公不先破关中兵公讵能入乎服防曰讵音渠犹未应得入也师古曰服説非也讵读曰巨犹岂也孙寳传曰掾部渠有人乎渠读曰讵讵岂也杜诗曰牵牛处河西织女处其东万古永相望七夕讵见同亦此意也渠音虽同而有二训读者当审转为遽又为讵渠与讵皆训岂也第与前之未渠央未遽央字同而义异
　　丰碑
　　檀弓曰公室视丰碑三家视桓楹郑氏曰丰碑断大木为之形如石碑于椁前后四树之穿中于间为鹿卢下棺以繂绕天子六繂四碑前后各重鹿卢也断之形如大楹耳四植谓之桓诸侯四繂二碑碑如桓矣大夫二繂二碑士二繂无碑防大记曰君葬用輴四綍二碑大夫葬用輴二繂二碑又曰凡封用綍去碑郑曰碑桓楹也树碑于圹之前后以绋绕碑间之鹿卢挽棺而去之此时棺下窆使挽者皆系绋而绕要负引舒纵之备失脱也用綍去碑者纵下之时也祭义曰祭之日君牵牲既入庙门丽于碑郑曰丽系也谓牵牲入庙系于中庭碑也聘礼曰东北南上碑南释者曰宫必有碑所以识日景引隂阳也夷攷前之四説所谓碑者于葬祭聘享之时植一大木耳即非石碑也而其字从石者取其坚而已然勒铭于其上者亦未之尝闻也今丧葬令其螭首龟趺又易之以石者后儒増之耳此孙何碑解之辞也【皇朝文鉴】予尝闻杜甫为淑妃皇甫碑云日居月诸丘陇荆列树拱矣丰碑缺然又按东观余论云其立碑在葬后当开元二十三年皇甫葬时所作也则是杜误以丰碑为可勒铭矣故近世之士不究其义凡作挽诗者多指丰碑为勒铭之碑用矣
　　寿堂
　　今士人尺牍中称人之母曰夀堂盖不知忌讳按陆士衡挽歌云夀堂延魑魅注曰夀堂祭祀处言既死于祭祀之处独相处魑魅楚辞曰謇将澹兮夀堂王逸曰夀堂供神之处林逋自作夀堂诗曰湖外青山对结庐坟前修竹亦萧踈茂陵它日求遗藁犹喜曽无封禅书【皇朝文鉴】又指邱塜为夀堂也究而言之称人之母者岂不背理伤义乎毛诗自有夀母二字【閟宫】何不称之
　　名讳
　　生为名死为讳从古而然礼曰卒哭乃讳是也【曲礼上】尝以韵畧推之其曰御名旧御名盖自生存以前言之其曰庙讳盖自祔庙之后言之条于韵首井井不紊古今名公钜卿为人撰轩亭堂楼等记及生祠碑则曰公名某及撰墓志铭神道碑与列传则曰公讳某其别如此世俗不审乎是凡賔主相与言或斥某人名曰讳某或问某人名为何讳荅者亦曰讳某可发一笑故欧公集古録亦曰樊毅修华岳庙碑云樊君讳毅字仲徳下车之初恭肃神祀据此碑乃即时所立而太守生称讳者何哉盖谓其碑之谬则世俗之名讳不辩亦久矣
　　正昭
　　秦始皇名政为之避其讳者读正月为征月晋文帝名昭为之避其讳者读昭穆为韶穆传至于今当如夲字读始有分别陆徳明唐大儒也自秦晋至唐亦逺矣当作释文时何不单出一音以正舛误岂容后学以疑贰哉正字姑置勿论且以昭穆言之了无他説质诸孝经疏曰昭明也穆敬也故昭南面穆北面孙从父坐而已若音曰韶不知何以释之朱元晦亦曰庙制太祖居中左昭右穆周庙文王当穆武王当昭故酒诰称穆考文王而载见及访落皆谓武王为昭考也予以载见访落騐之昭考并不读曰韶考何独于昭穆有两音至如史炤于通鉴光武十八年昭音韶本音昭亦谓招以照下穆以顺上为义后避司马昭讳昭作韶读其説是矣不应复音韶请以征韶之音一洗而空之毋庸汨乱学者之耳目自古避讳而转音者多皆当是正之独此二字所系甚大而常用之急者故特表之
　　三辰
　　益稷曰日月星辰孔安国谓日月星为三辰桓公四年传曰三辰旂旗昭其明也杜预谓三辰日月星也皆不指星名而言辰则并以摠上三事为辰而辰非别物也周礼大宗伯以实柴祀日月星辰保章氏掌天星以志日月星辰之变乱郑曰星谓五纬辰谓日月所防不二次也洪范二曰月三曰日四曰星辰孔氏谓二十八宿迭见以序气节十二辰以纪日月所防也鲁直蟹诗曰己标天上三辰次未免人间五鼎烹谓巨蟹在十二辰之未位也昭七年传曰晋侯谓伯瑕何谓六物曰嵗时日月星辰是也公曰多语寡人辰而莫同何谓辰对曰日月之防是谓辰杜氏谓一嵗日月十二防也一以为五星一以为二十八宿而并以辰为日月所防之次也则辰与星固异矣退之有东野失子诗曰吾悬日与月吾系星与辰抑承袭而言也如汉律歴志云三辰之合于三统也日合于天统月合于地统斗合于人统五星之合于五行三辰五星之相经纬也既谓星为斗又谓斗之外有五星其説盖不一矣司常掌九旂之物曰日月为常而已初不言画星及左传三辰旂旗则言画星而不言何星穆天子传称天子葬盛姬画日月七星乃画北斗也纷纷借借莫之适从盖尝思而得其説以言其画之于衣与旂则辰非有形容之可绘而谓之三辰则宜以言其徧祭天之诸神则十二次亦当祭之而谓之辰次亦宜如祭祀及掌天文则日月五星乃天之七政不得不以为先所谓璇玑玉衡以齐七政是也至于昏明迭见则非二十八宿无以辨之故五纪之所谓星辰盖二十八宿布于四方随天运转以迭形昏旦若孟春昏参中旦尾中之类皆所以叙节气也是以知五星所行下民不以为故取于二十八宿也若夫乡饮酒主三賔以象三光古之制礼也纪之以日月之以三光政教之夲也注曰三光者系于天三大辰也易曰三光大火也伐也北极也大火与伐天所以示民时早晚天下所取为正故谓之大辰辰时也北辰北极天之中也取居中之义以是观之孔颖达无乃因记云日月又云三光遂强为之説当以日月为通论
　　民农
　　尝读谷梁传成公元年曰古者有四民有士民有商民有农民有工民则四民有定名矣故史记货殖传曰夫业二十病农九十病末索隐曰言米贱则农人病也故云病农若米斗直九十则商贾病故云病末末谓逐末为商贾也此言得之如汉食货志云粜甚贵伤民甚贱伤农韦昭曰此民谓士工商也夫岂知民即农之总名也既言民安得又言农哉乃知班固谓伤民伤农不如马迁病农病末之为别白也虽然孟坚西都赋有曰士食旧徳之名氏农服先畴之畎亩商循族世之所鬻工用髙曽之规矩又未尝失言何独于志而失之岂智于此而愚于彼乎且为韦昭之説者曰此民谓士工商强为之别也然周礼司农亦曰凡市伪饬之禁在民者十有二在商在贾在工者皆十有二又何耶韦昭言士工商而不言农周礼言农工商贾而不言士若以韦昭之説是则周礼之説非以周礼之说是则韦昭之说非周礼亦岂杂于汉儒而然若夫孟子曰信能行此五者则兼士农商旅民既言商又言旅既言士农商又言民而不言工亦不得言知言之要
　　黎苖
　　扬子重黎篇若秦楚强斗震撼胎籍三正播其恶于黎苖吴秘谓布其虐甚于九黎之乱徳三苖之不恭其说甚迂司马温公曰黎苖民也余按广韵黎苖二字皆训众也则温公之説其辞既明其理亦安信而有证
　　弋人何慕
　　问明篇鸿飞冥冥弋人何慕焉按后汉逸民传序援此语作篡字退之酧崔少府云少嫌弋者篡今温公亦谓曰篡以或作慕字为误诚有所据
　　日一日劳
　　孝至篇或问劳功曰日一日劳考载曰功温公曰载事也天运行不息是其劳也成造化之事是其功也其説尽善矣旧注杜审扬子问劳功为二事乃于日一日劳考载文下释之断曰功二字于下句句读不明戞戞难读温公之说是而不为厘正其句亦非下日字当读为曰以日一曰劳句断攷载曰功句断言日専一而不息则谓之劳以成其事则谓之功矣
　　道术
　　荘子谓人相忘于道术当读如经术之术广雅曰术亦道路别名吕氏春秋曰子产相郑桃李垂于术文选谢灵运登石门最髙顶云来人迷新术去子惑故蹊注曰术蹊皆山路也陈晋之解学记术有序曰月令审端径术乡饮酒荘周皆有道术之説是途之大者谓之道小者谓之术乃知郑音遂非也信乎荘周以江湖对道术而言则直指为道路无疑矣三国袁术字公路杜甫朝享大庙赋押栗字韵有曰曙黄屋于道术又寄韦尹丈人云牢落乾坤大周流道术空以道术对乾坤皆明此意
　　庄子语疵
　　司马迁言庄周其学无所不闻可谓博洽矣然其著书立言不无小疵观其讥齐威公读古人之糟粕固善矣而谓轮扁椎凿非糟粕与言孔子七日不火食容或有之而藜羮不糁非火食与
　　荀子反经
　　三代以后儒者敢于自信而好异莫荀卿若也尧舜揖逊之主而以为非禅周公恭俭之臣而以为不恭不俭子思人所不可非则非之孟子人所不敢非则非之礼义夲不伪则以为伪人性夲不恶则以为恶六经有亲出夫子之笔舌有实载圣人之夲文卿犹一切反之故议兵篇曰尧杀一人刑二人而天下治杨倞释之谓一人为鲧二人为共工驩兠矣又自曰尧伐驩兠禹伐共工非惟与舜典四罪左氏舜去四凶之説异又且自相背驰甚者正论有曰象刑非生于治古并起于乱今则又直不以典谟象刑惟明之言为可信而好异甚矣究而言之象刑之制即周礼垂刑象之法于象魏是也画刑为象者无非画墨劓剕宫大辟之用刑刀锯斧钺之状以示于人使之惩于未然而知畏耳茍知畏则不复犯刑乃刑期于无刑之夲意矣乌得谓之非生于治古者哉就如卿言是敢于杀人而不敢于刑人也然而李斯韩非之惨刻不当罪韩李而当罪卿其亦作俑者与






　　示儿编卷十一
　　钦定四库全书
　　示儿编卷十二　　　　　　宋　孙奕　撰正误
　　程伯休父
　　马大年尝论洓水先生一私印曰程伯休父之后盖出于司马迁传曰重黎世序天地其在周程伯休父其后也当宣王时官失其守而为司马故洓水引用之且伯休父者其后也今古一字多矣如爰丝房乔顔籒之类三字无之夲朝有刘伯贡父刘中原父焉予按常武之诗曰王谓尹氏命程伯休父左右陈行戒我师旅楚语曰重黎氏其在周程伯休父其后也当宣王时失其官守为司马氏孔安国解诗曰上命元帅此命司马王谓其内史大夫尹氏汝当为策书命此程国之伯字休父者为之司马攷其所自温公盖引用诗与楚语而未必専引迁史孔氏既云程国之伯字休父则不当以伯休父三字为字而取证于今之刘伯贡父刘中原父也况中原父兄也叔贡父弟也故以中叔之序称伯贡父当作叔字【邵氏闻见録云温公一日过康节天津之桥谓曰程秀才云既见温公也问其故公笑曰司马出程伯休父故曰程】
　　阳生
　　太史公为伍子胥传书吴王既诛伍子胥遂伐齐齐鲍氏杀其君悼公而立阳生吴王欲讨其贼不胜而去世皆信之余以左氏春秋攷之哀公五年秋齐景公卒冬十月公子阳生来【杜预云景公子】六年八月僖子使召公子阳生十月丁夘立之将盟悼公稽首【杜预云悼公阳生】又以齐陈世家攷之皆曰景公卒太子荼【左氏作舒】立是为晏【左氏作安】孺子而田乞不悦欲立景公佗子阳生鲍叔遂立阳生于田乞之家是为悼公鲍牧与悼公有隙杀悼公齐人共立其子壬是为简公即是而观阳生即悼公也其伍子胥传鲍氏杀其君悼公而立阳生当是弑其君悼公而立壬太史公之所记于世家既如此于列传又如彼前后抵牾所谓实録果如是乎
　　龟策
　　龟策传序曰龟蔵则不灵蓍久则不神赞则曰龟蔵则不泥泥之则不神赞不如序多矣
　　两伏波
　　或人问汉有两伏波海宁令王约作忠显王庙记以为马伏波琼州守李时亮作庙记以为路伏波苏子瞻作庙记则以为马伏波夏侯安雅作庙记又以为马伏波纷纷孰是曰尝攷之两汉有二伏波前汉伏波将军邳离路博徳武帝时讨南越相吕嘉之叛遂开九郡后汉伏波将军新息马援光武时讨交阯二女子侧贰之叛遂平其地则是二人皆有功于南粤东坡之説渠不信夫
　　发纵
　　萧何传上曰夫猎追杀兽者狗发纵指示兽处者人也纵音子用反孔毅父曰指纵音作纵非也周礼地官有迹人注迹人言迹知禽兽是亦踪迹之义尔
　　上亷
　　贾谊策曰人主之尊如堂羣臣如陛众庶如地故陛九级上廉逺地则堂髙陛无级亷近地则堂卑窃详顔曰廉侧隅也以廉近地对廉逺地而言之则亷隅无所谓上廉矣当读陛九级上为句近嵗太学出上廉逺地则堂髙赋岂一时之间未加讨论欤林钺汉隽亦曰廉逺地则堂髙而不言上廉
　　数奇
　　李广数奇师古曰数所角反按宋景文笔记云得江南汉书夲乃所具反传者误以具为也云孙奭亦误以为朔也蔡绦西清诗话亦云尝谓王摩诘诗卫青不败由天□李广无功縁数奇不败由天□乃霍去病非卫青也至于数奇独不以为误对则蔡绦亦知王维读数字从去声之为当也
　　尚书尚公主
　　或人有问尚书与尚公主同乎曰否按恵帝纪云宦官尚食比郎中应劭曰尚主也旧有五尚尚冠尚帐尚衣尚席亦是如淳曰主天子物曰尚食主文书曰尚书陈余传敖已出尚鲁元公主如故师古曰尚犹配也易泰卦九二爻词曰得尚于中行王弼亦以为配也诸言尚公主者其义皆然而説者乃云尚公主与尚书尚食同意训尚为主言主掌之失其理矣公主既尊又非物类不得以主掌为词则尚书之尚训主尚公主之尚训配明矣孔毅父珩璜论云尚书与尚食尚公主同而世俗相承以平声呼误矣见张耳传注原应如顔三家之説则世俗误呼尚书为平声诚如孔言而以尚书与尚公主同亦非其説实陈余传注非张耳传也
　　陈蕃
　　东汉徐稺传云稺豫章人也陈蕃为太守以礼请署功曹稺谒而退蕃在郡不接賔客唯稺来特设一榻去则悬之又陈蕃传太尉李固表荐迁乐安太守郡人周璆髙洁之士前后郡守招命莫肯至唯蕃能致焉字而不名特为置一榻去则悬之读史至此未尝不疑焉尝攷宋临川王义庆世説云陈仲举为豫章太守至便问徐孺子所在欲先防之袁宏汉纪曰蕃在豫章为稺特设一榻去则悬之唯周璆之事无闻焉陈蕃传始有特置一榻之文信如前之説则特设一榻为璆而已他无与焉以为止待一人欤不应两传互载而姓名异以为稺来则待稺璆来则待璆欤不应两传皆云去则悬之以为稺则有稺榻璆则有璆榻欤胡为均是特设无他盖在豫章则特以待稺在乐安则特以待璆故不害其为特设惟是范晔昧作史之体陈传偏载既失之徐传重出未为得也当以是二事本末特书于陈蕃一传则不惟省文又且两全
　　暨艳
　　吴志张温传有暨艳暨字无音史炤通鉴音义于魏纪文帝黄初五年音其冀切叶少蕴石林燕语云元丰五年黄冕仲榜唱名有暨陶者主司初以洎音呼之三呼不应苏相子容时为试官神宗顾苏苏曰当以入声呼之果出应上曰卿何以知其为入音苏言三国志吴有暨艳者陶恐其后遂问陶乡贯曰崇安人上喜曰果吴人也时暨字缺下一画苏复言字下当从旦此唐避代宗讳流俗遂误弗改耳今以暨字调为入声即是乞字及见绍熙戊午议臣上防言神宗时御殿放牓进士有暨陶者有司读暨为洎而陶不应苏颂曰吴有暨艳读为结此得非其后乎问之果然神宗喜谓颂曰果吴人也虽不知出何典据则又呼为结字复以广韵证之五质与九迄中暨皆居一切姓也吴有尚书暨艳则正是讫字燕语以为乞则近议臣以为结则差近史炤音洎则絶相逺况广韵明载暨艳于讫字之下而三书不能防归于一何耶其字画按玉篇从旦诚如苏言但讫音不收然讳旦自是睿宗亦非代宗也
　　薛愿
　　杜牧记宁陵谓天寳末薛愿守睢扬贼不能陷故名不传不得与张许并称合以新旧二史攷之乃云愿为颍川太守与厐坚共守颍川城陷二人俱死按颍川乃许州而睢阳乃陈州所守之地不同所记之事各异岂牧传闻之误耶抑亦作史者未摭而不得其真乎
　　丘甘露
　　瓜邱之祸盖秦谋以瓜实成于骊山诏博士诸生就视因此欲坑儒生是时乃隆冬之月岂瓜熟时耶陋如秦儒不知其诈谋之深而卒至焉宜乎不能逃其死也【前汉儒林传序】甘露之祸盖李训谋以甘露降于禁中诏百官入贺因此欲杀宦官是时乃十一月之末岂露降时耶黠如宦官岂不知其诈谋之浅故卒不至焉宜乎不可得而杀也【唐李训传】然杀儒生易杀宦官难杀儒生则至于亡国杀宦官则可以存国秦能杀儒生故秦亡之速非不幸也唐不能杀宦官故唐存之不久非不幸也悲夫
　　秦焚书之渐
　　秦焚书之祸其所由来者渐矣晋巩朔献防于周王私贿之使相告之曰非礼也勿籍【成二】北宫锜问爵禄之制孟子曰诸侯恶其害己也而皆去其籍【万章下】始皇则又甚焉尽举先王之典籍投诸虐焰而不赦得非有勿籍然后有去籍有去籍然后有焚书岂一朝一夕之故哉秦之酷既极于焚书矣重之以坑儒则愚黔首之术殆无余策
　　句读
　　句读字自汉有之周礼宫正春秋以木铎修火禁凡邦之事跸郑司农读火絶之云禁凡邦之事跸国有事王当出则宫正主禁絶行者若今时卫士填街跸也郑康成注春秋以木铎修火禁句絶读火戚如字徐音豆韩愈师説云彼童子之师授之书而习其句读者也洪曰读音豆其字从言从卖唯马融笛赋云覩法于节奏察度于句投注曰投徒鬬切句投犹章句也其音训同而字画异广韵玉篇读投二字去声俱不收
　　章句
　　孔安国曰自古而有篇章之名故那序曰得商颂十二篇东山序曰一章言其完是也句则古者谓之为言论语云诗三百一言以蔽之曰思无邪则以思无邪一句为一言赵简子称子大叔遗我以九言皆以一句为一言也秦汉以来众儒各为训诂乃有句余谓今诗家有四言五言六言七言则是又以一字为一言也
　　文词
　　学者诵孟子不以文害词多不喻词文何从而别按伊川曰不以文害词文文字之文举一字则是文成句是词诗为解一字不行却迁就他説如有周不显自是文当如此晦庵朱氏曰文字也词语也言説诗之法不可以一字而害一句之义不可以一句而害设词之志当以己意逆取诗人之志乃可得之若但以词而已则如云汉所言是周之民真无遗种矣惟以意逆之则知诗人之志在于忧旱而非真无遗民也
　　五湖
　　尝闻艮斋先生谢公在谏垣以侍讲当夜直夀皇尝论及地理曰五湖何处为是公奏或谓洞庭彭蠡太湖丹阳射阳为五湖或谓太湖射贵湖上湖洮湖滆湖为五湖其实皆非周礼职方氏扬州其浸五湖国语吴越战于五湖以地攷之汉儒谓五湖者太湖之别名为是也上嘉其博洽奨叹再三予尝按张勃吴録云五湖者太湖之别名以其周行五百里故名之
　　四海
　　祭义云曽子曰夫孝置之而塞乎天地溥之而横乎四海继而曰推而放之东海西海南海北海而凖即四海也校人注曰四海犹四方也及调人曰父之讐辟诸海外注引尔雅曰九夷八蛮六戎五狄谓之四海夫经云海外而注指四夷为言非也所谓海外即尧典光于四表是也以四方为海外可也以四夷为海外不可也
　　六辔
　　凡驾四马则必有八辔而诸经多言六辔何也曰孔氏解六辔在手有曰每马有二辔四马当八辔矣诸文皆六辔者以骖马内辔纳之于觖故在手者惟六辔耳又曰车驾四马在内两马谓之服在外两马谓之騑两騑即骖也苏黄门曰骖之外辔则御者执之觖与鋈以觼軜之同即是求之则言六辔有以也
　　百丈
　　杜子美祠南夕望曰百丈牵江色注云海赋掲百丈所以牵也连竹为之又秋风云吴樯楚柁牵百丈注云樯柁百丈皆上器用也薛云今湖湘间行舟以竹相续为索以引上水舟谓之百丈以谓其长可百丈今川峡犹多用之又十二月一日诗云百丈谁家上濑船东坡云古离别曲百丈牵船上水迟郎去瞿塘防日归钟防呼挽船索为百丈今舟子皆呼之赵云百丈者牵篾内地谓之宣音弹余亲见海商以竹劈为大瓣相续可长百丈每相续处必用漆固其丝纻使耐水即非以篾为三股四股索之类如索则今之所谓防是也钟防呼挽索为百丈与薛氏相续为索之説则亦牵之防非此百丈也
　　百金
　　公羊传隐五年曰百金之鱼注云百金犹百万也古者以金重一斤若今万钱矣汉食货志亦云黄金一斤直万钱则知文帝言百金中人十家之产即为金百斤为钱百万也高祖善家令之言赐金五百斤命陈平为反间捐金四万斤使汉金不贱何以至此如唐时必贵太宗以于志宁孔颖达能谏太子各赐金一斤而已非贵则不如是之少也
　　来牟
　　诗两言来牟【思文臣工】前汉作厘麰【刘向传】孟子作麰麦【告子上】玉篇广韵皆作麳麰又出一字唯广韵有曰来小麦也牟大麦也二字与诗并同是二麦者后稼穑而生先稼穑而熟深有补于先民之艰食月令孟夏之月独以麦为秋岂茍然哉
　　淅米
　　生民曰释之叟叟烝之浮浮毛曰释淅米也孔曰淅米谓洮米也叟叟声也浮浮气也又曰释训云溞溞淅也烰烰气也樊光逺引此诗孙炎曰溞溞淅米声烰烰炊之气传以洮米则有声炊饭则有气取尔雅之意为説也淅星厯反溞苏刀反烰音浮孟子曰接淅而行赵曰淅渍米也不及炊淅先厯反考是二説皆读曰淅今之好事者凡称士大夫之家淅米饭多作折声呼之良可怪笑然退之城南聨句云浙玉炊香粳淅亦作浙又何耶
　　东壁东井南箕北斗
　　二十八宿以四方为名者唯井壁箕斗四星而已营室者天子之宫壁者室之外院离宫在南则壁在室东故称东壁参旁有玉井则井星在参东故称东井箕斗是人日用之器相对而言箕在南而斗在北故曰南箕北斗也
　　黎明
　　史记髙帝纪黎明围宛城三匝索隐曰黎音犂犂犹比也谓比至明也前汉髙帝纪作迟明师古音值值待也谓待天明时皆言早意也唐刘崇望传邌旦含光门未开邌音都奚切又按史记吕后纪犂明孝恵还徐广曰犂犹比也将明之时非也犂黎古字通黎黒也黒与明相杂欲晓未正晓也犹曰昧爽昧暗也爽明也亦明暗相杂也迟明即未及乎明也厥明质明则已晓也
　　陈
　　或谓毛頴陶楮先生退之虽寓言以文为戏然莫非取象笔砚与纸而言也独于陈若无义予曰不然彼三者以象言陈以性言也故陈君逺告老集云陈者久也者黑也取其经久胶不败而黑者为最故墨曰陈其义尤深
　　重穋
　　诗七月曰黍稷重穋毛氏曰后熟曰重先熟曰穋董氏曰郑众云先种后熟谓之穋説文种音童所谓重也种音众所谓蓺也释文曰禾边作重是重穋之字禾边作童是穜蓺之字今人乱之已久及考周礼天官内宰云生穜穋之种其字与广韵竝作穜竝音为重与同二声则知释文云禾边作重是种稑之字当作童乃是穜稑之字禾边作童是穜蓺之字当作重乃是种蓺之字盖种蓺之字合从重不当从童穜稑之字合从童不合从重始为不乱也
　　印文牓额有之字
　　马大年嬾真子曰今印文榜额有之字其来久矣太初武帝元年夏五月正歴以正月为嵗首色上黄数用五注云汉用土数五用五谓印文也若丞相曰丞相之印章诸卿及守相印文不足五字者以之字足之后世不然印文榜额有三字者足成四字有五字者足成六字但取其平正耳非之字本意及观谈苑云太祖将展外城幸朱雀门亲自规画独赵韩王普时从幸上指门额问普曰何不只书朱雀门着之字何用普对曰语助太祖笑曰之乎者也助得何事帝似不以为然惜乎韩王生于马大年之前不及举是説以敷陈之邵氏闻见录云帝一日登明徳门指其榜问赵普曰明徳之门安用之字普曰语助帝曰之乎者也助得甚事普无言明徳与朱雀二名不同未知孰是









　　示儿编卷十二
　　钦定四库全书
　　示儿编卷十三　　　　　　宋　孙奕　撰正误
　　齿牙
　　或疑昌黎去年落一牙今年落一齿为烦文予按杨中立解谁谓防无牙曰牙牡齿也防无牡齿陆曰防有齿而无牙僖公五年云辅车相依唇亡齿寒杜曰辅颊辅车牙车史炤通鉴释文晋穆帝九年辅车颊骨牙车也咸卦咸其辅颊舌马云辅上颔也汉张虞云耳目之间杜甫戏赠友云一朝被马蹋唇裂板齿无又按洪氏韩子年谱云去年与崔羣玉云左车第二牙无故动揺脱去而齿落诗云去年落一牙则此诗今年作也乃知在颊为牙当唇为齿也昭昭矣
　　皮革
　　羔羊诗曰羔羊之皮又曰羔羊之革毛曰革犹皮也初无区别孔曰说文谓兽皮治去其毛曰革对文则皮革异散文则皮革通郑注掌皮曰皮谓若虎豹熊罴有文章者革谓无文章者去毛而献之王光逺曰未练治谓之皮已练治谓之革此一说也司裘曰大裘饰皮革谓革辂也去毛得称皮有毛得称革此又一説也然论语虎豹之鞟犹犬羊之鞟虎豹与犬羊别者并以毛文异耳乃知鞟即革也按八音之中有革谓鼗皷也则革已去毛无疑矣若夫帝王世纪曰黄帝煞防以其皮为皷庸非毛氏所谓革犹皮也
　　饕餮
　　文公十八年缙云氏有不才子贪于饮食冐于货贿天下之民以比三凶谓之饕餮杜曰贪财为饕贪食为餮故孙仲益竞与詹及甫书曰晋侯被兵之后复用吏饕谓吏之贪财者也及观北史明帝朝获秃鹙于宫内遂养之崔光曰此即诗有鹙在梁觧云秃鹙贪恋之鸟野泽所育不应入于殿庭况饕餮之禽必借鱼肉菽麦稻之养岂可留意于丑形恶声防老杜麂诗曰衣冠兼盗贼饕餮用斯湏赵彦材云言衣冠之人行如盗贼唯知饕餮而已故使人多害生物以充庖正在斯湏之间焉则是崔杜以二字为贪食之谓初无别也至东坡赋老饕又直以饕之一字为贪食云山海经又以饕餮为兽名则必贪惏之兽也
　　檠防
　　东坡侄安节逺来夜坐三首前二首皆押灯檠韵末篇云大弨一弛何縁彀已觉翻翻不受檠孙倬云杨子曰见弓之张兮弛而不失其良兮曰何也曰檠之而已及攷扬子正文作擏其字从手温公音居影切复质诸周礼弓人注云至冬胶坚内之檠中定徃来体檠音景韵略三十八梗作防居影切所以正弓释云苏武能防弓弩虽并从木皆非平声东坡所押独取杨倞注荀子防弱钜黍古之良弓也然而不得排防则不能自正音巨京反然玉篇广韵平上声皆收作正弓之檠但上声注云防今周礼亦作防则是不専主平声之音
　　囊槖
　　公刘之诗曰于槖于囊毛曰小曰槖大曰囊孔曰左传称赵盾见灵辄饿为之箪食与肉寘诸槖以与之槖惟盛食而已是其小也公羊传称陈乞欲立公子阳生盛之巨囊囊内可以容人是其大也说文曰无底曰囊有底曰槖董氏曰无底曰槖有底曰囊唐韵曰槖无底囊二说不同并存之
　　马耳
　　东坡雪夜诗曰试埽北防看马耳未随埋没有双尖赵次公云马耳山名窃谓天下之山至低不下数丈而止于寻丈者少雪虽深埋没山阜未之有也赵指为山果何所据殊不知雪夜王晋之与霍辩对谈雪盈尺王曰雪太深乎霍曰看北防马耳菜何如左右曰有两尖在坡葢用此何赵未尝见是事而妄为是说
　　于莵
　　宣公四年楚人谓虎于莵于音乌前汉序传楚人谓虎于檡一音乌涂今作于莵山谷题双涧寺云二水犇犇鸣屋除松林落日吼于莵碑本作乌非也又诗曰王侯文采似于莵洪生人间汗血驹复用于字乃是
　　欵乃
　　人皆曰栁栁州渔父诗欵乃二字本书为欵乃读曰袄霭既有山谷题浯溪碑可证又有元次山集中笺音可质胡仔渔隐丛话乃谓洪驹父诗话反其音为霭袄者非柰何广韵十五海欵音于改反相然譍也谓之相然譍则正得一声山水緑之本意当从驹父欵音霭乃音袄为正故洪景卢尚书欵乃斋记云栁别本或并二字为袄音又别出一霭字非也
　　殷盘
　　初读进学解周诰殷盘之语颇疑盘庚是君名非训诰誓命之比至味六一先生聼琴诗有二典意深博三盘语丁宁又复云然一再思之太甲益稷之属篇皆以名檀弓本鲁人以其善于礼故亦著名如泰伯卫灵公梁恵王亦载于语孟之篇首同此一意
　　正鹄
　　周礼司裘王大射则共虎侯熊侯豹侯设其鹄郑注侯谓以虎熊豹麋之类饰其侧又方制之以为□【音凖】谓之鹄着于侯中所谓皮侯梓人张皮侯而栖鹄诗云终日射侯不出正兮射义云循声而发发而不失正【音征】鹄者其为贤者乎孔子曰大射之侯其中制皮为鹄賔射之侯其中采画为正正大如鹄皆居侯中三分之一其燕射则侯中画为兽其中射处皆二尺则以侯中所射之处为正鹄也正与鹄皆禽名正鴊之省文也方言齐鲁以题肩为鴊月令征鸟厉疾郑氏谓征鸟题肩也齐人谓之撃征或名曰鹰正义曰征鸟鹰隼之属也鹄即汉髙祖所谓鸿鹄髙飞一举千里虽有矰缴尚安敢施鴊健黠而难中鹄髙逺而难中故射者取以为质的焉
　　非熊
　　六韬曰文王将田卜曰田于渭阳将大得焉非龙非彲非虎非罴兆得公侯天遗汝师以之佐昌施及三王文王乃斋三日田于渭阳卒见太公坐茒以渔文王乃载以归立为师史记曰吕尚以渔钓奸周西伯西伯将猎卜之曰所获非龙非彲非虎非罴所获伯王之师果遇太公于渭水之阳载而归立为师而沿袭皆作非熊用之严有翼雌黄亦云世所传本或作非熊非罴致使学者相承皆以非熊为太公事何其谬欤及观崔骃达旨词曰或以渔父见兆于元龟注云西伯出猎卜之曰所获非龙非彲非熊非罴所获伯王之辅班固賔戏曰周望兆动于渭濵李善曰史记云太公望以渔钓奸周西伯将出占之曰所获非龙非虎非熊非罴所谓伯王之辅则谓之非熊葢本于此不可谓之谬矣然今史记寔无非熊二字不知李善何所据而云
　　赦书弱水
　　本朝赦文必曰赦书日行五百里用昌黎荅张彻诗赦行五百里葢有自来矣又八月十五夜赠功曹云赦书一日行万里罪从大辟皆除死信如后之说无乃太逺乎神仙传谢自然泛海求蓬莱一道士曰蓬莱隔弱水三十万里非飞仙不可到东坡诗则曰蓬莱不可到弱水三万里信如苏之説无乃太近乎
　　瘴疠地
　　杜甫梦李白诗曰江南瘴疠地逐客无消息旧注引刘孝标流离大海之南寄命瘴疠之地谓广南也赵彦材乃引唐史白坐永王璘事诏长流夜郎防赦还浔阳坐事下狱浔阳今之江州属江南东路【今又属西路】予谓此指夜郎而言江南非瘴乡少陵号诗史必不妄言当是传写之误雷诗何以又曰南方瘴疠地罹此农事苦
　　引经误
　　无妄六二曰不耕获不菑畬则利有攸徃而坊记乃曰不畊获不菑畬凶牧誓曰戎车三百两虎贲三百人而孟子乃曰革车三百两虎贲三千人矢其文徳洽此四国宣王也礼记以为太王【间居】戎狄是膺荆舒是惩僖公也孟子以为周公【滕文公上】致逺恐泥子夏之言也班固以为出孔子其进鋭者其退速孟子之言也李固以为出老子孟子以孔子所谓生事之以礼死葬之以礼祭之以礼为曾子唐史以曾子所谓以能问于不能以多问于寡为孔子与有扈战于甘野夏启也刘向以为夏禹【说苑】济人于溱洧子产也刘向以为景差【説苑】防子曰我旧云刻子论衡本性篇引之曰我旧云孩子立政曰以又我受民论衡明雩篇引之曰以友我爱民荀子尧问篇乃曰诸侯自为得师者王得友者伯得疑者存自为疑而莫己若者亾与今仲虺之诰能自得师者王谓人莫己若者亡文意小异盐铁论文举所引孟子乃曰居今之朝不易其俗而成千乗之势不能一朝居与今孟子由今之道无变今之俗虽与之天下不能一朝居文意大异
　　误经意
　　孔子曰禹吾无间然即无瑕可指之义贾捐之泥于文而不明其意便谓禹入圣域而不优孔子曰为命裨谌草创之即非草野之义左邱明亦泥于文而不达其意直谓裨谌谋于野【襄十一】得非读论语之误欤诗曰天命鸟降而生商史记则谓元鸟堕卵简狄呑之而生契诗曰履帝武敏歆攸戒攸止史记则谓巨迹在野姜嫄践之而生稷得非读诗之误欤史记谓妻舜二女者岂非因尧典厘降二女而误耶又谓舜重瞳子者岂非因舜典明四目而误耶甚者有曰禹辛日娶妻甲日生子非泥益稷之文所谓娶于涂山辛壬癸甲而误耶书曰协和万邦论衡艺増篇以为唐必无万国书曰弼成五服论衡语增篇以为五采之衣服则王充岂深明于书者耶
　　意误
　　光武即位祝文曰上当天地之心地果可与天同称上耶宋玉赋曰料天地之极髙地果可与天同称髙耶唐髙昌传曰髙昌兵如霜雪唐家兵如日月日月照霜雪几何自殄灭谓日灭霜雪可也谓月灭霜雪可乎昌黎诗曰潢潦无根源朝满夕已除谓潢潦无源可也谓潢潦无根可乎
　　事误
　　前辈多引脱粟饭为公孙事按韩子春秋晏婴齐相尝食脱粟米不食重味则是倡自晏平仲　多引浮查为张骞事按王子年拾遗记尧时有巨查浮于西海查上有光若星月查浮四海十二年一周天名贯月查又名挂星查羽仙栖息其上则自是尧时　吴甘宁住止尝以缯锦维舟去輙割弃以示奢侈则锦缆不始于炀帝　韩诗外传北郭先生妻曰结驷列骑所安不过容膝刘向列女传楚于陵妻亦云则容膝之语非首出于渊明　人言苏武不拜单于考之范史乃是郑众　选诗得鱼腹中书攷之史记乃是陈胜　谢灵运述祖徳诗有髙犒晋师之语按吕氏春秋郑贾人髙实犒秦师也　潘安仁西征赋有嵗次枵之语按安仁永康二年之长安嵗在壬子寔困敦也【并文选】　人皆信退之讳辩称杜度以杜恕笃论求之乃知杜操字伯度泗州大圣传云和尚何国人也又谓莫知所从来云不知何国人也以隋书西域传观之乃有何国　观后汉礼仪志上陵议状注茍先帝有瓜葛之属男女毕防不可以葛为王导弈棋事　观刘禹锡赠进士张□诗云忆尔悬弧日余为坐上賔举筯食汤饼祝词天麒麟不可専以汤饼为明皇王后事　观髙朕汉末为蜀郡守兴设学校修周公礼乐殿邦人立石室祠之在文翁石室旁则兴蜀之学不特文翁一人也【详见范镇东斋记事】　观前汉淮南王钦传廼□左顾存恤师古曰左顾犹言枉顾则左顾之事不当指为毛寳也　观述异记石室山晋时王质伐木至见数童子棋与质一物如枣核含之不觉饥视斧柯烂尽既归无复时人则烂柯之事非弈棋也

　　示儿编卷十三
<子部,杂家类,杂说之属,示儿编>
　　钦定四库全书
　　示儿编卷十四　　　　　　宋　孙奕　撰杂记
　　无恙多能果然率然
　　人皆知无恙为无忧而不知为虫名人皆知多能为多材而不知为兽名按史记外戚世家云吕氏夷戚氏诛赵王而髙祖后宫独无宠踈逺者得无恙索隐曰尔雅云恙忧也一説古者野居露宿恙噬人虫也故人相恤云得无恙乎又按汉髙纪云吾非敢自爱恐能薄师古曰能谓材也能本兽名形似熊足似鹿为物坚中而强力故人之有贤材者皆谓之能然则以无恙配多能尤为的对又有兽名果然出国史补扬州人取果然得一果然则数十果然可得葢果然不忍伤其类聚族而啼杀之不去也此禽兽而人心薄俗有不如者果然大类猩猩蛇名率然出山海经常山有巨蛇物触之中首则尾至中尾则首至中腰则首尾俱至名曰率然孙子兵法曰将之三军势如率然者此也
　　地有二义
　　盘谷之名有二义或曰环山或曰盘旋而韩昌黎两存之冉谿之名有二义或曰冉氏或曰可染而栁河东两存之
　　可称之地
　　天下可称之地有四谢晖鼔吹曲云江南佳丽地是也杜甫祠南夕望诗云湖南清絶地囘首一茫茫为懐锦水作也
　　地名异
　　梁一也而有南有大有少焉【今汝州南县为南梁皇都浚仪县为大梁同州韩城县为少梁】蔡一也而有新有上有下焉【新蔡上蔡今蔡州县下蔡今颍川县是也】三齐三楚之有别【齐与济北胶东为三齐江陵为南楚彭城为西楚吴为东楚】三蜀三呉之有异【三蜀谓蜀都汉髙分置广汉武帝分置犍为三呉今苏润湖州】既辨三亳【今曺州考城县为北亳今南京谷城县为南亳今西京偃师县为西亳】又分三江【自豫章而下入于彭蠡而东至海为南江自蜀岷山至于九江彭蠡以入于海为中江自嶓冡导漾东流为汉过三澨大别以入于江汇于彭蠡以入于海为北江】嵩髙外方一山而名二具区震泽一湖而号殊荆山有南北之异条防山有东西之异域
　　地名同
　　崆峒山有三在临洮者秦筑长城之所起也在安定者禹导泾水之所出也在临汝者黄帝问道于广成子之地也霍山有四南岳之衡庐江之天柱皆谓之霍山晋之霍山在今晋州霍邑蛮氏有霍山在今汝州梁县也汶水有二鲁之汶水出泰山莱芜县所谓东北防于汶是也其一出朱虚县太山北过淳于县今潍之东南有大汶小汶是也泛水有二僖二十四年王处于泛南泛也出汝州僖三十年秦军泛南东泛也在中牟城有二楚之县庄周所居也宋之防县宋万弑闵公之地也武城有四襄十九年城武城鲁地也即子游所宰之邑也僖六年许僖公见楚子于武城楚地也文八年秦人伐晋取武城在今同州冯翊今恩州亦有武城县漆沮既见于扶风又睹于冯翊沱潜既发于梁地复出于荆州
　　帝王歴年
　　以史记所载歴年计之五帝四百一十一年三代一千九百七十四年以刘恕外纪所载歴年计之五帝二百五十二年三代一千九百二十八年则外纪于五帝少一百五十九年于三代少四十六年
　　纪元
　　纪元非古也其起于谁乎以一字纪元者始于西汉文帝之后元年景帝之前元年中元年后元年以二字纪元者始于西汉武帝之建元以三字者始于梁武帝之中大通继以中大同以四字者始于前汉哀帝之太初元将申于后汉光武之建武中元又申于魏大武帝之太平真君唐武后之天册万嵗又曰万嵗登封又曰万嵗通天继于我宋太宗之太平兴国真宗之大中祥符徽宗之建中靖国唯复周制不改元但称元年者自西魏废帝始至于周明帝复改元以天纪者有天汉天策天玺天纪天监天嘉天康天兴天赐天保天授天安天统天和天寳天复天祐天成天福先天又有甘露调露景云神电以地纪者有地节地皇以干纪者有干明干封【唐髙宗】通干乾元干符干宁干化干祐以龙纪者有黄龙青龙神龙景龙龙翔龙朔龙徳龙纪又有麟徳大象神防神龟以鸟纪者有元鳯五鳯天鳯神鳯仪鳯鳯皇又有神爵赤乌鸿嘉以瑞纪者有元鼎寳鼎寳应寳歴大寳神瑞嘉禾以元冠于上者曰元光元朔元狩元鼎元封元鳯元平元康元夀元始元初元嘉元徽元和以太冠于上者曰太初太始太元太平太和太豫太通太清太歴以大冠者曰大安大兴大宁大常大延大同大明大开大统大象大寳大建大业大定大中大顺以建者曰建元建昭建始建平建武建初建光建康建和建宁建安建兴建国建衡建明建徳建中以永者曰永光永始永平永元永初永寜永建永和永嘉永兴永夀永安永熈永康永昌永明永泰永定永徽永淳永贞以景者曰景辉景元景平景和景明景初景龙景云景福以初承于下者曰太初永初元初本初黄初景初以始承于下者曰太始本始建始永始元始更始泰始皇始太始正始以和者曰征和绥和章和永和建和光和太和咸和隆和延和景和兴和天和元和中和以平者曰元平河平建平永平延平和平熹平中平初平兴平嘉平升平景平正平熈平天平太平以昌者曰永昌隆昌延昌孝昌防昌以康者曰元康太康永康咸康寜康天康以宁者曰竟宁永宁建宁咸寜大寜兴寜又宁干寜以安者曰汉安建安永安太安咸安隆安兴安长安以熈者曰延熈炎熈咸熈光熈义熈永熈
　　按孔颖达云文王既王称王而得取改元年者诸侯自于其国各称元年元年是巳之所称容或中年后改矣汲冡周书魏恵王有后元年汉初文帝二元景帝三元此必有因于古也其説有据故并录之　通鉴周显王纪四十五年秦惠王改其国十四年为元年注云古未有再改元盖始于此张耘叟年歴辩误云汉哀帝建平二年夏待诏夏贺良等言汉家歴运中衰当再受命宜改元易号乃诏改为太初元将元年号曰陈圣刘太平皇帝八月复诏蠲除之本纪但称太初元年脱元将二字况太初本武帝号与哀世相去未逺不容更袭旧号葢后之校讐者误也　温公考异曰世祖中元元年四月改元续汉志云以建武三十二年为建武中元元年纪年通谱云据纪志俱出范氏而所载不同此必传冩脱误今官书累经校定学者失于精审但见改元复有建武二字輙以意删去斯为谬矣梁武帝大同大通之号俱有中字是亦宪章于此今从袁纪范书　后汉光武纪以二月登封泰山四月己卯大赦改元为中元案礼仪志载封禅事云以建武三十二年为建武中元元年东夷列传亦云建武中元二年倭奴国奉贡朝贺据纪传俱出范氏而所载不同如此葢后之校定者但见改元复有建武二字輙以意删去之误矣年号同
　　西汉武帝纪元曰建元东晋康帝南齐髙祖亦曰建元东汉光武纪元曰建武西晋恵帝东晋元帝南齐明帝亦曰建武西汉宣帝东汉桓帝皆号元康晋明帝南北武成帝皆号太宁晋恵帝元魏文成帝皆号太安西晋愍帝蜀后主皆号建兴汉章帝唐宪宗皆号元和后汉桓帝改元嘉宋文帝亦如之后汉和帝改元兴东晋安帝呉乌程侯亦如之同曰黄龙者汉宣帝吴大帝也同曰五鳯者汉宣帝呉防稽王也汉宣帝魏髙贵乡公俱曰甘露东晋安帝恭帝俱曰义熈南齐和帝魏废帝均曰中兴以泰冠于上者曰泰始则晋武帝宋明帝同曰泰和则魏明帝东晋废帝魏文帝唐文宗同以永冠于上者曰永平则汉明帝晋恵帝魏宣帝同曰永兴则汉桓帝晋恵帝魏明帝元孝武帝同曰永安则呉景帝晋恵帝同曰永康则汉桓帝晋恵帝同曰永宁则汉安帝晋恵帝同曰永初则后汉安帝宋髙祖同曰永嘉则后汉冲帝西晋懐帝同曰永和则后汉顺帝东晋穆帝同曰永元则后汉和帝南齐东昏侯同曰永安则晋恵帝魏荘帝同曰永昌则晋元帝唐则天同曰永泰则南齐明帝唐代宗同以至父子有同号者汉髙祖与愍帝不改其干祐梁太祖与末帝不改其干化唐明宗与哀帝不改其天祐三世有同号者周太祖世宗恭帝相袭为显徳大宋艺祖皇帝与蜀主王衍同为干徳
　　姓名同
　　曾参与鲁人同姓名而得杀人之谤【史记甘茂传】宰予与阚止同字【子我】而得作乱之诬【史记仲尼弟子传】则凡名号同者可不参防而使之归一乎尧时有羿【淮南子云射十日】有穷后羿【淮南子云有穷之君】二人皆善射舜臣有伯夷【书注云姜姓】孤竹君之子伯夷【索隐曰姓墨名允字公信伯长也夷谥也】一则为名一则为谥周有季子【宣公十年天王母弟】鲁公子友【闵元年字季子】晋郤至【成十七年字季】吴季札【襄三十一年】卫子路战国苏秦【史记字季】皆为季子齐有夷吾【荘八年管仲】晋亦有之【僖二十四年注晋侯夷吾】周有南宫括【君奭篇文王臣】鲁亦有之【仲尼弟子即南宫縚宪问篇作南宫适】管仲为敬仲髙徯【定二十九年】陈公子完【荘二十二年】皆字敬仲孔白【擅弓】公西与【家语】鬭勃【僖二十八年】驷带【昭十八年】皆字子上孔伋原宪燕级平当皆字子思孔最冉季公孙侨皆字子产澹防灭明公孙挥知防皆字子羽巫马期叔仲防皆字子期公孙兹秦非皆字子之顔由仲由皆字季路颛孙师公孙黑肱【襄十八】叔孙輙【哀八年】丰卷【襄三十年】琴牢皆字子张纣有左师触龙【荀子议兵篇】赵亦有左师触龙【战国防】郑有子西【公孙夏】楚有二子西【大夫宜申公子申】春秋时晋有赵括六国时赵亦有赵括春秋时晋有士爕三国时吴亦有士爕春秋时鲁有两公子偃一非成子庶子一是也郑有两公孙挥皆字子羽一非行人子羽一是也冉雍与汉陈寔同字仲弓端木赐与汉王尊吾邱夀王同字子贡仲由与汉爰曾同字子路卜商与汉杜钦杜邺孔光同字子夏【前汉杜钦字子夏茂陵杜邺与钦同姓字皆以才能称京师故衣冠谓钦为盲杜子夏以相别钦恶以疾见诋廼为小冠髙广财二寸由是京师更谓钦为小冠杜子夏而邺为大冠杜子夏云】宓不齐伏胜皆字子贱【胜即济南伏生出后汉伏湛传】郑子产【襄三十五】唐杜甫皆字子羙谷永终军扬雄皆字子云韦贤汲黯韩安国皆字长孺东方朔隽不疑于定国皆字曼倩司马相如薛广徳施雠皆字长卿李陵任安丙吉皆字少卿车王济皆字武子前汉枚乗晋嵇康皆字叔夜后汉边韶魏毛玠皆字孝先汉晋孔安国同姓名汉晋王良同姓名前汉有两韩信俱佐髙祖而一为韩王一为齐王又降为淮隂侯前后汉有两王吉而在后汉者为酷吏后汉有两王覇而避王莾者为逸民唐有两李益而皆能诗又有两韩翃而一为诗人一为刺史周唐皆有大颠而在唐者为名僧晋唐皆有李密而在晋者有孝徳晋有三赵孟赵朔之子曰武諡文子称赵孟赵武之子曰成赵成之子曰鞅又名吉父谥简子亦称赵孟赵鞅之子曰无恤谥襄子亦称赵孟周有伯达后汉有公孙伯达【渊明传】汉齐有三召平萧何传东陵侯曰召平项羽传广陵人亦曰召平齐悼恵王传齐相亦曰召平赵有将曰扈輙【史记李牧传】汉张耳时别有扈輙尹翁归【前】郑翁归【梁】孔翁归【梁】皆同名司马食其【卫】郦食其审食其赵食其【并汉】皆同名荀闿蔡谟诸葛恢皆字道明【晋】贾琮班固并字孟坚【后汉】周有君牙唐有邢君牙梁有庾肩吾唐有施肩吾齐有孟尝君【田丈】后汉有孟尝君此皆名同而实异
　　慕人姓名
　　司马相如初名犬子慕蔺相如之为人更名相如【前汉】李纲始名瑗慕张纲之为人改名纲【唐】傅初起慕南容更字南容郦审赵慕卫司马食其皆名食其【项羽纪注】人皆贤之惟员半千其先姓刘慕伍员而改为员氏则又甚焉姓可改也孰不可改也【广韵员音运注云姓也唐有刺史员半千】
　　不类名字
　　冯野王习凿齿刘牢之刘黑闼张开地【张良传乃良大父也】殷开山李百药刘大真吴武陵宗楚客牛仙客东郭咸阳【名咸阳汉武帝时人】不类名也　窦婴字王孙严彭祖字公子朱买臣字翁子赵充国字翁孙杜茂字诸公张宗字诸君施延字君子徐穉字孺子石冲字幼子胡常字少子羊祐字叔子张兴字君上李宗字尊祖刘祐字伯祖李密字令伯裴光庭字连城薛平字坦涂独孤郁字古风斛律光字明月李靖字药师萧瑀字时文桞公权字诚悬王维字摩诘何曽字颍秀裴頠字逸民傅嘏字兰石牛僧孺字思□贾岛字浪仙不类名字也　陈宠字昭公刘昆字桓公陈重字景公伏湛字惠公吕岱字定公窦融字周公袁安字邵公直类古之诸侯耳　浩生不害吾丘夀王不类姓名也




　　示儿编卷十四
　　钦定四库全书
　　示儿编卷十五　　　　　　宋　孙奕　撰杂记
　　人物通称
　　父母称严君【家人卦】樗里子亦号严君【史记秦封号为严君】母可称大人【前淮阳王钦传舅张博云王遇大人益懈是也又范滂称母为大人】叔亦可称大人【前汉防受谓广曰从大人议是也】兄为伯氏【何人斯诗曰伯氏吹壎】狐突亦为伯氏【檀弓注伯氏狐突别氏】妻父亦可称舅壻亦可称甥【尔雅妻之父为外舅妻之母为外姑注谓我舅者吾谓之甥然则亦宜呼壻为甥孟子曰帝馆甥于贰室是】天子可称钜公【前郊祀志欲见钜公张晏曰天子为天下父故曰钜公也】可称县官【前东平王传今署县官年少注谓不敢指斥成帝故谓之县官】太后亦称东宫【刘向传依东宫之尊师古曰东宫太后所居也】太子内官称孺子【前汉武五子传纳史良姊韦昭曰良姊太子之内官也太子有妃有良姊有孺子凡此三等】妾亦称良人【前汉上官后传内与父诸良人侍御皆乱师古曰良人谓妾也侍御则兼婢矣】嬖幸之舍亦曰玉堂【谷永传仰损椒房玉堂之盛宠师古曰玉堂嬖幸之舍也扬雄传上玉堂晋灼曰黄图有大玉堂小玉堂殿】人有名青史应劭风俗通曰青史善著书即青史者人姓名也书亦名青史杜甫赠郑十八曰古人日已逺青史字不泯注云杀青为竹简之史也　观论语遇丈人荷蓧注曰老者则不特杜甫称羙丞相为丈人也　天下可以为物庄子在宥篇有土者有大物是也人亦可以为物泰誓曰惟人万物之灵是也　乐记食三老五更于太学谓更歴事者则知不惟五夜为五更也　李义山云莺能歌子夜谓晋人有子夜者善歌则知非甲夜乙夜之类也　系辞以天地人为三才而轮人之斩三材谓毂辐牙弓人之合三才谓胶漆也　王旗曰太常君牙曰纪于太常注王之旌旗畵日月曰太常是也礼官亦曰太常汉百官表云奉常秦官景帝更名太常注谓尊大之义是也　车盖亦得称屋汉髙纪曰纪信乃乗王车黄屋左纛谓天子车以黄缯为盖里　车亦得称路襄公二十六年享子展赐之先路赐子产大路皆车之总名　日亦曰东君前郊祀志云晋巫祠东君师古曰东君日也元日亦称三朝班固东都赋曰春王三朝防同汉京
　　注云三朝元日也朝陟遥反谓嵗之朝月之朝日之朝是也　四月亦称正月诗正月繁霜注云正月夏之四月是也　曲亦名阳春宋玉对楚王问曰其为阳春白雪属而和者不过十人曲亦名九秋陆士衡日出东南隅行云丹唇含九秋注九秋曲名　矢名防归出刘向新序云楚王载防归之矢以射兕于梦泽草亦名防归出文选陆士衡诗安得防归草言树背与襟注谓防忧草　稻亦称嘉曲礼云稻曰嘉是也　雉亦称华虫益稷篇云山龙华虫是也　山有羊肠郦道元水经注羊肠盘道三十六囘在成州仇池山【又见后汉白马氐传】水之萦廻者亦曰羊肠后汉邓训传所谓羊肠仓是也　酒名屠苏广韵屠苏酒元日饮之可除瘟气是也屋亦名屠苏刘孝威结客少年塲行云障月锦屠苏是也　竹有名龙钟杜寄君岑长史云何大龙钟极于今出处妨薛云按广韵龙钟竹名世言龙钟取此义也谓其年老如竹之枝叶摇曵而不能自禁持也予攷之广韵玉篇笼籦竹名广志云可为笛二字皆从竹【笼卢红切籦职容切】大宗伯以禽作六挚而羔与其一者是兽亦可谓之禽也攷工记言天下之大兽五而羽与其一者是禽亦可谓之兽也　蚊蚋亦名白鸟杜寄刘峡州云江湖多白鸟天地有青蝇杜修可云一谓鸥鹭之类诗言白鸟翯翯是也喻贤者之洁白乃弃江湖之间一谓蛟蚋也以譬小人云贤者处乱世欲隠则为蚊蚋所欲出则为青蝇所汚　鸟有名竹林杜寓同谷县云竹林为我啼青昼西清诗话云崇宁间有贡士自同谷来笼一禽大如雀色青善鸣曰竹林鸟也　鸲鹆又名鸟萤火又名丹鸟并出古今注　乌反哺亦名慈乌鸡反哺亦名孝雉出倦游杂録【云吐绶鸡】　人名飞燕前汉赵飞燕立为皇后注云善舞马亦名飞燕谢运防吟行云飞燕跃广途西京杂记云文帝有马九匹一名飞燕骝　人名飞廉滕文公注云纣之臣风伯亦名飞亷离骚经后飞亷使奔属是也　观名风亷【冯衍显志赋云】草亦名风亷【本草】　羊谓之腔韩愈病中赠张十八云酒壶缀羊腔是也猪亦谓之腔张鷟朝野佥载云按后一腔冻猪肉是也　竹谓之个史记货殖传云竹竿万个是也舟与鸟兽亦可谓个杜甫屏迹云渔舟个个轻絶句云两个黄鹂鸣翠栁夜归云峡口惊猿闻一个萤火云却绕井栏添个个题栢大山居云萧萧千里马个个五花纹是也【一説五花纹为个非谓匹马为个也】
　　人物异名
　　人物之异名其来尚矣　天子曰天辟【前五行志天辟恶之如淳曰天辟谓天子也师古曰辟音壁】曰钜公曰县公【并见人物通称】禾绢【南北史】父曰郎罢子曰囝【音蹇闽俗呼父为郎罢呼子为囝出艺苑雌黄】舅姑曰尊章【汉广川王传背尊章师古曰尊章犹言姑舅也】兄弟妻相谓曰先后曰娣姒曰妯娌【郊祀志见神于先后宛若孟康曰兄弟妻相谓先后宛若字也师古曰先苏见反后胡构反古谓之娣姒今闽中俗为先后呉楚俗呼为妯娌音轴里】长嫂曰邱嫂【楚元王传过其邱嫂食应劭曰邱姓也孟康曰西方亾女壻为邱壻邱空也兄亾空有嫂也张晏曰邱人也长嫂称也师古曰史记邱字作巨邱巨皆大也张説得之】女壻曰邱壻【见上】曰倩【淳于意传曰黄氏诸倩注齐人呼女壻为倩言可假倩説文曰东齐间壻谓之倩】曰甥【见前人物通称】太守曰郡长【汉髙祖纪懐王以沛公为砀郡长韦昭曰秦名曰守是时改曰长】郡将【严延年传绣见延年新将师古曰新为郡将也谓郡将者以其兼领武事者也】邑长曰落长【王温舒传置伯落长以収司奸师古曰邑落之长】帅名曰五百【晁错传四里一连有假五百服防曰五百帅名也】公车官曰大谁【汉五行志故公车大谁卒师古曰大谁者主问非常之人云姓名是谁也大谁本以谁何称因用名官有大谁长今此卒者长所领士卒也】主饼饵曰汤官【汉百官表师古曰汤官主饼饵】主铸钱曰钟官【百官表如淳曰钟官主铸钱官也】仰涂者曰人【扬雄曰人亾则匠石辍斤而不敢妄斲师古曰塈即今之仰涂也□抆拭也故仰涂者为□人音乃髙反又音廼何反】操舟曰榜人【子虗赋榜人歌声流喝张楫曰榜也月令曰命榜人榜人长也师古曰榜音谤】舟师曰长年三老【杜诗长年三老遥怜汝注曰舟师也】民曰氓隶【子虗赋】使车曰驲骑【六帖轺车驲骑星驾皆使车也】夫人车曰鱼轩【闵二年归夫人鱼轩注云夫人车以鱼皮为饰】天子旗曰翠华【相如上林赋建翠华之旗】楚灵王弓名大屈【昭七年楚子享公于新防好以大屈注云宴好之赐大屈弓名】繁弱钜黍【荀子性恶篇繁弱钜黍古之良弓也】宋矢名金仆姑【荘十一年乗邱之役公以金仆姑射南宫长万注云金仆姑矢名】箭曰防归【见前人物通称】礌石曰蔺石【城上擂石也】纸曰楮先生【韩文毛颖传颖与防嵇楮先生友善】剡藤【舒元舆悲剡溪古藤文】乌丝栏【朝野佥载宋亳间纸有成道界者谓之乌丝栏】笔曰毛锥子【五代史肇曰安朝廷定祸乱直须长枪大剑若毛锥子安足道哉】管城子【毛颖传秦皇使防恬封诸管城号为管城子】中书君【又上尝呼为中书君】墨曰陈【又与綘人陈】黑松使者【陶家瓶余事曰宗御案墨曰龙香剂见墨上有道士如蝇而行叱之即呼万嵗曰臣黒松使者也见云仙散録】砚曰陶【毛颖传与农陶】石乡侯【鳯翔退耕传薛稷为砚封石乡侯】交牀曰胡牀【晋桓伊下马据胡牀取笛三弄】井栏曰银牀【许彦周云嘉祐中渔人网得一石刻曰井梧花落尽一半在银牀注云井栏也】帘曰虾须【苏易简越江吟云虾须半卷天香散】席曰龙须【唐鳯翔府土贡龙须席】镜曰菱花【六帖魏武帝有菱花镜】扇曰六角【王羲之书六角扇】蒲葵【谢安传乡人有五万蒲葵扇安取其中者捉之价数倍】白羽【杜甫茅斋诗云江莲揺白羽注扇也】轻箑【杜诗轻箑频相向注扇也】鞭曰马棰【前娄敬曰周家太王杖马棰居岐】香炉曰博山【晋东宫旧事太子纳妃有银博山香炉三古诗博山炉中百和香】琴曰绿绮【晋传元琴赋相如之绿绮】围棊曰手谈曰坐隠【世説王中郎以围棊为坐隐支道林则又以围棊为手谈也】首曰文鹢【子虗赋浮文鹢注云鹢水鸟也画其象于船首】虎皮曰皋比【庄十年防皋比而先犯之注皋比虎皮也】犀角曰黑暗象牙曰白暗【酉阳杂俎云波斯诸犀角为黒暗象牙为白暗】蚜螺曰紫贝【南楚新闻】牛曰狂犘【桞子厚诗蹊竹闘狂犘音麻牛名出巴中又见尔雅】马曰惊帆【古今注云曺真有骏马名惊帆】飞黄【淮南子黄帝时飞黄服皂】肃爽【定公三年唐成公有两乗肃爽马注云肃爽骏马名爽音霜】犬曰韩卢宋防【毛颖传韩卢与宋防防音鹊宋国之良犬也】黄耳【晋陆机有犬名黄耳】羊曰羙髯主簿【古今注】胡须郎【幽异记羊名】髯参军【古今注】猪曰长喙参军【古今注】乌金【朝野佥载唐人畜猪致富号为乌金】豪猪曰帚獂【相如长杨赋师古曰豪猪一名帚獂獂音桓】猫曰防贵又曰乌员【酉阳杂俎】白老【嵇神録建州刺史见新政家有猫儿白老】龟曰灵蔡【张景阳七命曰兆发灵蔡】偻句【昭二十五年鲁大夫臧氏龟名偻句偻力至反句居具反】衣督邮【古今注】洞先生【因话録】先知君【抱朴子】鼈曰河伯从事【古今注】河伯使者【同上】小鱼曰鱼婢【尔雅注】蟹曰蛎奴【海物异名记岭南人呼为蛎奴蛎壳中有小蟹时出取食而又入】一名蠏奴【又有小蟹附之如榆荚名蠏奴】无肠公子【抱朴子】虾蟆子为科斗【尔雅它释鱼防】曰白鸟【金楼子】小蜘蛛为喜子【尔雅蟏蛸注云小蜘蛛长脚者俗呼为喜】蜘蛛名络新妇【本草】蟋蟀名懒妇【古今注蟋蟀一名蛬济南人谓之懒妇】莎鸡名促织【古今注莎鸡名促织一名促机一名络纬】蚯蚓名歌女【古今注江东人呼歌女亦名鸣】蝉曰齐女【董仲舒荅问书蝉名齐女】齐后【酉阳杂俎世传蝉化齐后】萤火一名耀夜又曰夜光宵烛【古今注】蝇虎一名蝇狐【古今注一名蝇豹】蜻蜓名青弁使者【同上】蛱蝶曰鳯子【古今注蛱蝶大者喻鳯子】鹤曰丹哥【秘阁闲谈云道士赵自然诗丹哥时引鳯谓鹤也】鴈曰雁奴【玉堂闲话鴈宿于江湖渚中动辄千百大者居中令雁奴围而警捕者】霜信【古今诗话北方白鴈少白鴈至而霜降河北人谓之霜信】殊翁【前礼乐志殊翁杂五采文孟康注曰鸿鴈类也言其文采殊异也】鸽曰飞奴【开元遗事】白鹭曰舂鉏【尔雅】雪客【谈苑】雀曰嘉賔【古今注】知更【开元遗事】鹰鹘曰决云儿【同上】子曰催归【玉壶清话退之诗云催归日去西鲁直谓子规也】别名姊归【髙唐赋云姊归思妇尔雅曰巂周郭璞曰子巂鸟或曰即子规一名姊归嶲胡圭切】莺曰金衣公子【开元遗事明皇见莺呼曰金衣公子】鹦鹉曰雪衣娘【明皇杂录天寳中鹦鹉养宫中号雪衣娘】緑衣使者【开元遗事明皇封】陇客【谈苑】莺曰搏黍【博物志】鸡曰戴冠郎【异闻集】猿曰野賔【野説五分想里名之曰野賔】山公【因话录李约养猿名山公】巴西侯【同上】报时【天寳遗事髙太素构清心亭每一时即啼目曰报时】牡丹曰木芍药【李翰林集序云开元中禁中初重木芍药即今牡丹也】瑞香曰锦薰笼【后山丛语俚俗号瑞香芍药锦熏笼】兰香曰罗勒【罗勒北人呼兰香为石勒讳也】芙蓉一名荷花一名水芝水花【古今注】菱曰水栗【武陵记曰两角曰菱曰角四角曰芰通曰六贯】辛夷曰木笔【本草】新雉【甘泉赋列新雉于林薄师古曰新雉即辛夷也】支子树曰鲜支【子虗赋鲜支黄砾师古曰鲜支即今栀子树也】桃实自干不落者名桃奴【本草】柑曰木奴【风土记曰李衡武陵种柑橘十树号千头木奴】樱桃曰崖蜜【东坡橄榄诗已输崖蜜十分甜事见鬼谷子崖蜜樱桃也】橄榄曰南威【太平广记】石榴甜者曰天浆【酉阳杂俎】枇杷曰卢橘【相如赋卢橘夏熟东坡曰枇杷也】龙眼为荔支奴【海物异名记岭南人呼为荔支奴】枣曰羊角【邺中记有羊角】鸡心【蜀志有鸡心细睿之枣】龙骨【地名志河中府贡龙骨枣】草曰书【郑康成有书草】甘草曰国老大黄曰将军【本草】芭蕉曰巴且【子虗赋文颖曰巴且草一名芭蕉师古曰且子余反】芋曰踆鸱【前史蜀卓氏传防山之下沃野有踆鸱上音蹲踆鸱芋也】笋曰稚子【杜诗竹根稚子无人见唐人食笋诗云稚子脱锦剑是也】竹萌【尔雅释草】茄子曰落苏曰昆仑瓜【酉阳杂俎】萝卜曰土稣曰芦菔【杜甫病后歌云金瑞土稣静如练东坡云即今之芦菔也】茗曰酪奴【洛阳伽蓝记】瑞草魁【杜牧茶诗云山寔东呉有茶称瑞草魁】栢曰苍官竹曰青士【大唐新语樊宗顺园记】桐枝曰鳯条【酉阳杂俎】栁曰天棘【杜诗天棘梦青丝王元之谓栁也】防榈名蒲葵【广雅】鱼际曰丝瓜【琐碎録】酒曰欢伯【酒】麴生【封氏见闻记】般若汤【酒谱北僧谓酒为般若汤】青州从事【世説新语谓好酒为青州从事可以到脐下醋为平原都邮云鬲上住】合资而饮曰醵饮【集韵】盛酒榼曰鸱夷【邹阳传子胥鸱夷师古曰鸱夷即今之盛酒鸱夷榼】小瓮为儋【蒯通传守儋石之储应劭曰齐人名小瓮为儋受二斛晋灼曰石斗名也师古曰瓮都鉴反或曰儋者一人所肩儋也】镮饼曰寒【事賛又嘉话云镮饼曰寒具】雪为滕六风为防二【幽怪录萧至忠将猎黄冠曰若令滕六降雪防二为风即萧君不复猎矣】水津为歩【韩愈罗池庙碑言歩有新注岭南谓水津为歩】村市为虚【青缃杂记岭南谓村市为虚市之所在有人则满无人则虚也】炭火曰活火【李约性嗜茶尝曰茶湏纵火炙活火煎活火谓炭火之熖】金钏名金条脱【卢氏杂説】瑇瑁曰文甲【前西域传賛明珠文甲如淳曰甲即瑇瑁也】近身小衫曰厠牏【石奋传取亲中帬厠牏师古曰中帬若今言中衣苏林曰牏音投师古曰厠牏者近身之小衫若今汗衫也】不晓事曰褦襶【集韵】恶言骂詈名僝僽【同上】狱名若卢【汉百官表若卢少府属官如淳曰藏兵器品令曰若卢郎中二十人主弩射汉仪注有若卢狱令主治库兵将相大臣王商传丹等奏请诏商诣若卢诏狱孟康曰若卢狱名属少府黄门北寺是也】北军【刘向传章交公车人满北军如淳曰汉仪注中垒校尉主北军垒门内校一人主上书者狱上章于公车有不如法者以付北军尉以法治之】聨系囚徒曰胥靡【楚元王传胥靡之晋楚曰胥相也靡随也师古曰聫系使相随而服役也故谓之胥靡犹今之役囚徒以鎻聫缀耳】
　　物重名
　　物之名有重言之者鸟曰周周【文选阮嗣宗咏懐曰周周尚衔羽又见韩子】鹣鹣比翼【尔雅】秩秩【尔雅秩秩海雉如雉在海中山】燕燕【毛诗燕燕于飞】兽曰猩猩【曲礼猩猩能言】狒狒【尔雅狒狒似人被髪】费费【丈选扬雄羽猎赋云绢嘄阳师古曰嘄阳费费也人面黒耳有毛反踵见人则笑唇蔽其目嘄工聊反费扶味反】邛邛【尔雅邛邛屯嵯注云比肩】虫曰蝆蝆【方言即螳螂】蜻蜻【尔雅蚻蜻蜻注如蝉而小】鸜鹆曰八八儿【王虗中劝孝文】鲤曰六六鱼【宋景文诗尺素愁凭六六鱼】防防【宋齐邱化书云庚氏之鱼名防防】堂堂【又云辛氏之鱼名堂堂】
　　因物得名
　　世有所出所嗜所作因以冠名者多矣莫邪作寳剑而名其剑曰莫邪【贾谊传吊屈原赋莫邪为钝兮应劭曰莫邪呉大夫也作寳剑因以冠名】刘白堕善酿酒而名其佳酒曰白堕【洛阳伽蓝记】蕃中毕氏罗氏好食因谓所食者为毕罗【资暇録】胡人常食饼而名胡饼【书宗爰幅】胡人常食核桃而名胡桃【湘素杂记】潘州郭使君疗小儿多用此物毉家因名曰使君子【本草】人牵牛来易药而名其药曰牵牛【同上】食鱼张口吹沙青雀喜盗食脂膏而名窃脂【并食绕王】桑扈藟附于松柏而名寄生【陆玑疏】樱桃为含于鸟故名含桃【吕氏春秋注】王羲之以禽来食林檎之实名林檎曰来禽【广志林檎似赤柰子一名来禽言味甘熟则来禽也尚书故实王内史与蜀郡太守书求樱桃来禽曰给藤子皆囊盛为佳函封多不生】汉中之地有虫曰朐忍因名县为胊忍汉祠太一使乐人侯调乐声坎坎因名乐作坎侯【前书】阮咸作铜器似琵琶又易以木因名琵琶作阮咸又改为月琴【唐元僧传】偻句之地出龟则名龟曰偻句【昭二十五年臧防窃其寳龟偻句注云偻句龟所出地名】蔡地出龟则名龟曰蔡【前食货志元龟名蔡师古曰本以蔡出善龟故因名龟为蔡】冀北出良马则名马曰骥【注曰论语骥不称其力云冀出良马之地故良马因谓之骥】卫地出驴则名驴曰卫【资暇録云世呼驴为卫卫地出驴其在兹乎】巢元修所嗜之菜谓之元修菜房州有异人戴三朶花名之曰三朶花【江东记】牡丹曰姚黄魏紫【欧公牡丹谱】荔枝曰十八娘红状元红【蔡君谟荔枝谱】以至郑国渠【河渠书】刘氏冠【汉髙祖纪】谢公墩【晋谢安传】莱公竹【言行録】皆类此





　　示儿编卷十五
　　钦定四库全书
　　示儿编卷十六　　　　　　宋　孙奕　撰杂记
　　易物名
　　山谷喜为物易名郑花则易为山矾竹夫人则易为竹妃水晶脍则易为醒酒氷洞庭春色则易为埽愁帚集句则易为百家衣东坡名防笋为木鱼【防笋诗】名铁拄杖为铁君【铁拄杖诗】名竹为愁节君文与可畵竹亦名之曰墨君【皇朝文鉴东坡作文与可墨君堂记】皆自我作古之一端也
　　人相反
　　孔子不饮盗泉【列子曰孔子至于胜母暮矣而不宿过于盗泉渇矣而不饮恶其名也】吴隠之饮贪泉【晋书本传】二人正相反于公多隂徳【于定国传】陈平多隂祸【王陵传】二人正相反陈平多隂谋而知其后必废丙吉有隂徳夏侯胜识其当封及子孙【后汉袁安张甫等论】晋文公谲而不正齐桓公正而不谲【宪问】邾子执玉髙其容仰定公执玉卑其容俯【家语】管仲失于奢晏子失于俭【子贡问】商也日益赐也日损【谈苑】师也过商也不及【先进】伯夷死名于首阳之下盗跖死利于东陵之上【荘子】左邱明工言人事庄周工言天【宋景文公论】三代不封禅而王秦封禅而亾【范唐鉴】武王谔谔而昌纣嘿嘿而亾【説苑】纣以甲子日亾周武以甲子日兴【魏王珪説】西伯幽而演易周旦显而制礼【典论】髙帝孝文孝景皇帝宫女不过十余人武帝时又多取好女至数千人以填后宫【贡禹疏】宣帝诏书好言祥瑞元帝诏书好言灾异【珩璜论】唐太宗谓李世勣道宗不能大胜亦不大败薛万彻非大胜则大败矣【通鉴太宗纪】孔子髙【孔穿字】理胜于词公孙龙词胜于理【通鉴周赧王纪】裴頠拙于用长荀朂工于用短【王戎人伦鉴识】西门豹性急故佩韦以自缓董安于性缓故佩以自急【韩子】张良得黄石公书而为帝者师京房得焦延夀易而亾其身【张无垢説】非其君不事非其民不使治则进乱则退伯夷也何事非君何使非民治亦进乱亦进伊尹也【公孙丑上】曾子居武城有越宼或曰宼至盍去诸曾子则去子思居于卫有齐宼或曰宼至盍去诸子思则守【离娄下】子路拯溺而受其牛【吕氏春秋】子贡赎人而不取金【家语】汉祖能用三杰项羽不能用一范增【髙祖纪】太宗以干戈之事尚能起李靖于既老而穆宗文宗不能用裴度于未病【东坡説】汉以羽林为南军金吾为北军唐以金吾领南衙羽林统北衙　苏秦为诸侯弱秦张仪为秦弱诸侯【东坡説】王衍口不言钱和峤有钱癖【晋】鲁褒作钱神论【晋】萧综作钱愚论【南史】阮籍作庄论王坦之作废庄论【晋】佛言无生老言不死【集古録防】李广击胡无部曲行阵屯舍不击刁斗幕府省文书然逺斥堠未尝遇害程不识击胡正部曲行伍击刁斗治簿至明军不得休息未尝遇害【李广传】注本草误其祸疾而小注六经误其祸迟而大【唐子西易庵説】崔祐甫为相所用多渉亲故【太宗纪】窦易直为相未尝用亲故【文宗纪】司马迁叙三千年事五十万言班固叙二百年事乃八十万言【晋张辅传】于志宁为仆射修史恨不得学士来济为学士恨不得修史【南部新书】婴母知废陵母知兴【班固王命论】李白为蜀道难陆畅为蜀道易【禹锡嘉话】胡元礼在此人莫觅活李日知在此人莫觅死【隋唐嘉话】韩魏公用家资如国用曾鲁公惜官物如己物【晁氏客话】刘随州有眼作无眼句宋雍无眼作有眼句【云溪友议】子羙以诗为文退之以文为诗【后山】苏子瞻词如诗秦少游诗如词【后山】世间好言语老杜道尽世间俗言乐天道尽【荆公】欧阳公之文和气多英气少【邵氏闻见后録】苏公之文自经中出英气多和气少【邵氏闻见后录】韩退之文自经中来桞子厚之文自史中来【同上】鲁直诗到人爱处圣俞诗到人不爱处【同上】永叔不好杜诗子瞻不好迁史【后山】苏明允不能诗欧永叔不能赋曽子固短于韵语黄鲁直短于散语【后山】韩退之不可谓之诗有章韵文也杜子羙不可谓之文无章韵诗也栁宗元而下两失之矣蔡君谟言文章而不言政事欧公言政事而不言文章【苏子容】顾长康善画而不能诗杜子羙能作诗而不能画【王直方诗话】味王摩诘诗诗中有画观摩诘之畵画中有诗【诗史】人之相反如此
　　物相反
　　大椿以八千嵗为春秋朝不知晦朔二物正相反【庄子】蓂荚生而灵蓍草死而灵二物正相反【六一説】牡丹花之絶而无甘实荔枝果之絶而非名花【六一】黍熟头低麦熟头昻【王元景谈薮】先种后熟谓之穜后种先熟谓之稑【内宰注】草盛在末竹盛在本草寔而生竹寔而死【唐耜解字説】草败而萤木败而芝【艺圃折中】墙下之木抽必外向庭中之风行必内向【同上】沈者曰苹浮者曰藻【韩诗外传】菊甘薏苦【抱朴子】菱寒芡暖菱花开背日芡花开向日【仇池笔记】凡草木花皆五出雪花独六出【韩诗外传】葵知随日柽知应雨【艺圃折中】乌之鬭竦其尾鹑之鬭竦其翼【甘氏星经】鹄【音鹤】不日浴而白乌不日黔而黒【荘】鳬颈虽短续之则悲鹤胫虽长断之则忧【荘】鸡司晨犬司夜燕秋去鴈秋来鳬善浮鸥善没【禽经】鸡昼明而夜昏鸮夜明而昼昏【化书】大肩无雄龟类细腰无雌蜂类【博物志】雄脚扑朔雌兔眼迷离【木兰歌】蚕食而不饮蝉饮而不食【家语】鱼无耳而聼蝉无舌而鸣【淮南子】巢居知风穴处知雨【翼奉地震封事】螣蛇无足而飞鼯防五技而竆【荀子】仲秋鸠化为鹰中春鹰化为鸠【司裘注】仲夏鹿角解仲冬麋角解【月令】鹊巢背太嵗燕防戊巳干鹊知来猩猩知徃【酉阳杂俎】象胆随四时在四腿春在前左夏在前右熊胆春在首夏在腹秋在左足冬在右足【同上】熊行数千里必在石岩枯木虎出百里外则迷失路道【墨客挥犀】蛙蚁知雨乌鸢知风燕避戊巳鹊避太嵗鱼聚北首针浮南指【艺圃折中】猩猩啼而就禽狒狒笑而被格【左思赋】麝爱其脐狨爱其尾牦牛自断其尾雄鸡自断其尾【并谈苑】天道尚左星辰左转地道向右瓜匏右累【艺圃折中】日生东月生西【礼记曰大明生于东】箕星好风毕星好雨【洪范注】月未望则载魄于西既望则终魄于东【杨子】饮养阳气食养隂气【礼记】阳燧取火方诸取水【论衡】舟以行水车以行陆【考工记】水流湿火就燥【乾卦】阳律以竹为管隂律以铜为管【典同注】推手向前曰琵却手向后曰琶【释名】合乐为柷止乐为敔【书注】外方内圆曰簠内方外圆曰簋【诗注】方曰筐圆曰筥【诗注】竹豆谓之笾木豆谓之豆【尔雅】有足曰锜无足曰釜【诗注】端石莹防惟有锋铓者发墨歙石多铓惟腻理者特佳【蔡君谟砚説】冠敝在于上履新处于下【栁识吊夷齐文】前推曰桨却曵曰櫂【韵释】其物之相反有如此者
　　自相反
　　梁武帝手得江左而亦自失之唐明皇手定唐乱而亦自乱之【无垢説】唐明皇始年焚锦绣珠玉晚年乃喜淫侈宪宗始年四方无得进奉晚嵗乃喜羡余【同上】禆谌谋于野则获谋于邑则否【襄公三十一年】百里奚居虞而虞亾在秦而秦覇【史记韩信传】叔孙通在秦则为谀士在汉而直谏裴矩在隋为佞人在唐而亦直谏【无垢】冉有从夫子则为门人之选从季氏则为聚敛之臣【东坡续朋党论】孟子不见诸侯而见梁恵王见梁襄王　韩非作说难之书而卒死于说难【扬子问明】孟公绰为赵魏老则优不可为滕薛大夫【宪问】黄霸为相功名减于治郡时王尊乍贤乍佞【并汉】王吉天下服其亷而恠其奢刘晏能亷于临财而不能亷于取名【并亷吏传】司马相如言吃而善著书【汉】康善着养生论而自以事坐诛阮籍口不臧否人物而作青白眼【并晋】光武却祥瑞不暇而受图谶武宗除去浮屠而躬受道家之箓【扪虱新论】王衍髙谈物理见石勒而下拜王坦之刚鲠自许见桓温而倒执手板【晋】退之尝讥人不解文字饮而自败于文技尝戒人服金石药而自饵留黄【孔毅夫新论】李太白识郭子仪之为人杰而不能识永王璘之为无成　书之羙者莫如顔鲁公然书法之壊自鲁公始诗之羙者莫如韩退之然诗格之变自退之始【东坡説】杜子羙诗冠古今而无韵者殆不可读曽子固以文名天下而有韵者輙不工【秦少游説】梅圣俞云前史言退之为人木强若寛韵可自足而輙旁出窄韵难独用而反不出【欧公诗话】
　　事类
　　尧为唐侯二十以徳盛舜为鳏民二十以孝闻【皮日休鹿门隠书】汉髙祖约法三章【本纪】唐高祖约法十二条【本纪】髙祖从谏如转圜【梅福传】徳宗从谏如转规【崔寜传】髙祖从谏如顺流【班彪王命论】汤从谏如流【伊训注】宣帝从谏如流孝宣励精为治【循吏传】太宗励精思治【崔植传】元宗励精求治【魏知古等賛】徳宗励精求治【通鉴】元宗励精政事【本賛】文帝吏安其官民乐其业【刑法志】宣帝吏称其軄民安其业【本賛】明帝吏称其官民安其业【后纪又通鉴明帝吏得其人民乐其业】光武渡滹沱河而冰合【王覇传】王方翼次叶河而冰亦合【唐】汉明帝作世祖纪章帝为显宗纪【职官分记】肃宗与李泌为布衣交及即位事无大小皆咨之徳宗以张沙为翰林学士事无大小皆咨之【通鉴唐代宗记】舜殛鲧而用禹周公囚蔡叔而命蔡仲汤以伊尹遗大甲武王以周公遗成王【并无垢説】纣脯九侯【刘恕外纪】髙祖醢彭越【本传】舜罚弗及嗣【大禹谟】文王罪人不孥【孟】三辅吏士东逆更始见刘秀皆喜曰不图今日复见汉官威仪【通鉴汉淮阳王纪】桓温伐秦民争持牛酒迎劳曰不图今日复覩官军【通鉴穆宗纪】楚昭奚恤之对秦使以子西子敖子髙子反为寳【刘向新序】齐威王之对梁恵王以檀子盼子黔夫种首为寳【史记田敬仲世家】桓公官事无摄【告子下】管仲官事不摄【八佾】殷作九市之宫而诸侯畔灵王起章华之防而楚民散秦兴阿房之殿而天下乱【东方朔谏武帝】张武受贿文帝更加赏赐以愧其心【文纪賛】长孙顺徳受赇太宗更赐之帛以愧切其心【本传】魏卢毓选举先性行而后言才【通鉴明帝纪】北魏选举之法先门地而后贤才【齐明帝纪】隋牛选举先徳行而后文才【文帝纪】虞不用宫之竒而晋并之莱不用子焉【説苑作子猛】而齐并之【荀子尧问】伊尹去夏入殷殷王而夏亾管仲去鲁入齐鲁弱而齐强【刘向荀子后序】燔肉不至孔子去鲁【告子】醴酒不设穆生去楚【前汉楚元王传】孔子作春秋而子夏不能賛一辞【世家】吕氏着春秋而秦人不能易一字【史记吕不传】孔子四十不惑【语】孟子四十不动心【孟】夫子斩少正卯于鲁太公戮华士于齐【范寗王何论】西汉以杨雄为东道夫子【新论】东汉以杨震为闗西孔子【本传】晋士弱曰国乱无象【防九年】牛僧孺曰太平无象【本传】穰苴长于正吴起长于竒【艺圃折中】陈平起于亡命而为谋主韩信防于行陈而建上将【梅福上书】子产铸刑书【昭六】赵鞅铸刑鼎【昭二十九】左思【字太冲】作三都赋豪贵之家竞相传写洛阳为之纸贵【世説】　司马迁儒之外五家班固儒之外八流【卢景亮撰于夐神道碑】贾山渉猎书记【前】班超渉猎书传【后】晋束晳补亾诗六篇【南陔白华华黍由庚崇邱由仪】唐白居易补逸书一篇【汤征】姚以栁子厚孝门铭表为序萧统以髙唐神女赋为序【扪虱新话】文选出于萧统而统自为之序文粹出于姚而铉自为之序楚襄王游髙唐梦与神女遇【宋玉髙唐赋】楚襄王游云梦亦梦与神女遇【宋玉神女赋】卫夫人见王逸少真书云咄咄逼人【法帖】王子敬见王景仁【名修】隶行书云咄咄逼人【书断】栁家元和脚【东坡作手字】者刘梦得羙子厚之能书也黄家元祐脚者陈无己纪鲁直之善书也【复斋漫録】蚩尤为作乱之始三苖为虐刑之始　羲即重之子孙和即黎之子孙【并无垢説】卫玠神清杜乂形清【晋杜乂传】解狐举怨【韩子】咎犯举仇【説苑】虞邱子荐孙叔敖邱子家陷于法叔敖戮之虞邱子喜【説苑】左雄荐周举举后劾左雄雄悦谢之【通鉴后汉顺帝纪】张释之为廷尉天下无寃民于定国为廷尉民自以为不寃【本传】刘寛蒲鞭【后】崔伯谦皮鞭【北史】商鞅欲变秦法则立徙木之令以示信【史记】吴起欲伐秦则立移辕之令以示信【魏】虞世南黙写列女传无一字谬蒋乂诵补侍臣图赞不失一字【并唐】魏相奉行政事【前】侯霸明习故事【后】范武子光辅五君【文襄灵成景出襄二十七年】裴度事四朝【宪穆敬文】冯道歴五朝八姓【通鉴论】扁鹊之见威王以为病在骨髓【史记】秦缓之见晋侯以为疾在膏肓【成公十年】僖负覊馈重耳盘飱寘璧重耳受飱反璧【僖二十三】卫人馈叔向羮与锦叔向受羮反锦【昭公十三】唐元宗书崔琳等名覆以金瓯【本传】唐废帝书姚顗数人名投琉璃瓶【五代史卢文纪传】仪狄作酒【夏禹时战国防】杜康作酒【博物志】孟明焚舟【文三】项籍湛船【史记】王莽称王子侨为皇祖叔父唐髙祖称老子为皇祖【范唐鉴】叚秀实倒用司农印【唐】继岌倒用都统印【五代】赵髙指鹿为马【秦】髙徳孺指野鸟为鸾【唐】魏謩议论有祖风狄兼謩刚正有祖风髙冯为监察弹治不避权要崔纵为中丞弹治不避权幸【并唐】孟轲之母断机【列女传】乐羊之妻断织【后】阮籍知母而不知父雍姬知父而不知夫【扪虱新话】季子不礼于其嫂买臣见弃于其妻【昼锦堂记】张廵杀爱妾许逺杀僮奴【唐】邓禹子十三人各守一艺【后】刘殷子七人各守一经【晋】郭子仪忠贯日月韩仁愿忠贯神明【李华韩公庙碑】戴胄为大理卿言若涌泉苏颋为中书舍人思若涌泉【唐】刘宠受一钱【后】杜暹受纸百番【唐】崔洪口不言货财崔游口不语财利【并晋】李节以清谨显既没之后其家卖珠太宗疑其实贪【亷吏传】刘宗龟姻不可干以财既没之后其家鬻珠翠由是名损【亷吏传】屈原有天问桞宗元有天对卢仝作月蚀诗云食月者月中之虾防也梅圣俞作日食诗云食日者三足乌也　孙兴公游天台赋序天台者葢山岳之神秀也【晋】张种与沈烱书虎邱者吴之神秀也【陈】段维一饼熟成一韵诗温庭筠一饼熟成一韵赋【归田録】杨子云有逐贫赋韩退之有送竆文渊明有形神影三首乐天有身心问荅三首少陵有四小松诗东坡有万松亭诗圣俞有四禽诗子瞻有五禽言王逸少于书知变韩退之于诗知变陶侃用法得法外意东坡学书得书外意刘歆七畧古文或误以见为典以陶为阴抱朴子书三写以鱼为鲁以帝为虎曹不兴为孙权畵屏风笔墨误防因以为蝇【张勃呉録】桓温使王献之畵扇笔误落因畵作乌駮防牛【晋】田单火牛杨凝然马长卿名犬子王修名狗子【顔氏家训】鸡有五徳【韩诗外传】蝉有五徳【陆云蝉赋】以珠弹雀【荘】以玉抵鹊【盐铁论】江泌不食菜心恐伤生邢峙不食邪蒿恶其名【卢氏新録】退之以磨蝎为身宫子瞻以磨蝎为命宫【仇池笔记】张敞自请治剧郡【汉】袁甫自言能作剧县【晋】牛称房晖为五经库【隋】禇遂良称谷那律为九经库【唐】公孙景茂博渉经文称书库【隋】李涪以开元及第号周礼库【唐】陆澄不能撰宋书号书厨【南史】李善不能属词号书簏【唐】曹子建七歩【魏】桞公权三歩【世説】刘徳千里驹【前】李琨吾家千里驹【唐】五凿为正【蜀】六凿相攘【荘子】张释之十年不调【前】骆賔王十年不调【上裴侍郎书】马融十年不得调【后】韦澳十年不调官【唐】夏侯湛累年不调【抵疑序】顔驷三叶不遇【后汉张平子赋序】忠义天下之大闲【唐忠臣义传序】节义天下之大闲【唐卓行传賛】陶潜预为祭文杜牧自撰墓志【刘恕外纪论】芸香辟书蠧【笔谈】鱼石子亦辟书蠧【秘阁闲谈】陈蕃周举常相谓曰期月之间不见黄生则鄙吝之萌复见于心【后汉黄宪】陆象先尝谓人曰季真【贺知章字】清谈风流吾一日不见则鄙吝生矣【唐贺知章传】









　　示儿编卷十六
　　钦定四库全书
　　示儿编卷十七　　　　　　宋　孙奕　撰杂记
　　事同
　　尧秀眉鲁僖马卿亦秀眉舜重瞳项羽王莽朱友敬亦重瞳汉髙祖龙顔晋元帝嵇康亦龙顔光武日角唐髙祖亦日角尼父面如魌阳虎亦如蒙魌窦宪鸢肩马周亦鸢肩晋文骈脇张仪亦骈脇禹扇暍【史记】武王亦扇暍【世纪】禹一沐三握发【吕氏春秋】周公亦一沐三握发【鲁世家】成汤以六事自责【后汉钟离意传】鲁僖公亦以六事自责【后汉黄琼传】髙祖规模宏逺【汉纪】太宗亦规模宏逺【张行成传】髙帝无可无不可【马援传】孔子无可无不可【语防子】唐太宗作魏徴碑髙宗作李勣碑明皇作张说碑徳宗作叚秀实碑宋朝太宗作赵普碑仁宗作李用和碑神宗作韩琦碑【石林燕语】张说欧阳永叔自为其父碑陶渊明秦少虚皆自作挽词樗里子【史记】鼂错【前汉】皆号智囊周勃周昌尹齐【酷吏前汉】韩愈魏元忠【唐】公孙祭遵王良【后】皆布被赵广汉【前】裴延龄【唐】皆钩距东方朔【前】乔琳【唐】皆诙谐阳城欲坏裴延龄白麻【徳宗时】李甘欲坏郑注白麻【敬宗时】萧何为民请苑【髙祖时】贡禹亦为民请苑【元帝时】子文见越椒狼子野心张九龄见安禄山狼子野心【唐】刘仁本谏不听而置笏褚遂良【太宗时】崔元亮【文宗时】谏不听而置笏祁奚【襄三年】狄仁杰皆举其子郑当时田蚡灌夫皆推毂【汉】王衍知石勒有反相【晋】张九龄知安禄山有反相【唐】刘寛为南阳太守用蒲鞭【后】崔景真为平昌太守用蒲鞭【南史】许商四至九卿【汲黯传】梁刘凝之为人认所着履即予之沈麟士为邻人认所着履即予之【东坡新说】韩退之为送穷文【本集】叚成式为送穷文【文粹】卢仝有月蚀诗韩愈有月蚀诗【各本集】项羽学万人敌【本纪】张飞闗侯咸称万人敌【三国志】崔子美为座右铭白乐天为座右铭【李至徳座右铭序】邉韶称五经笥【后】任彦升亦五经笥【唐守素传】李繁聚书万卷时人号为李公书楼【唐】张昭逺积书万卷时人号为张家书楼【五代】公孙【本传】东平王苍【班固传】皆开东阁冯衍【后】葛洪【晋】皆闭门却埽
　　郡国因革
　　周有天下封兄弟之国十五人姬姓之国四十人列诸名城班五等爵逮至周末诸侯流为十二国东迁之地仅有七城而已【通典平王时洛邑与宗周通东西长南北短相覆为千里后为诸侯所侵比周之亡七城而已】嬴秦失道分天下削去五爵罢诸侯之制分为三十六郡郡置一守又使御史监郡务弱其权守权既轻孤立于上莫制其民民苦赋役相率而为盗故二世而亡汉室龙兴监秦之弊加置郡国分内史为三部【三内史者河上渭南中地也地理志云武帝改河上渭南中地以为京兆冯翊扶风是为三辅】光武中兴海内凋敝郡国并省者八建武十一年省州牧复为刺史员人掌一州和顺省朔方刺史合之于司隶凡十三部【置司隶校尉】晋武帝太康元年省司隶置司州其后立州仍郡【立梁防宁平四州仍三国之郡一百七十三】纷纷不一降及南北既为州又立郡废置靡常自隋文一天下乃废诸郡以州治人名则因仍职事同于郡守未几炀帝又易州为郡置司隶刺史分部巡察唐兴高祖改郡为州太守为刺史又置都督府以治之太宗始命并省分天下为十道明皇又因十道而析为十五道置十五采访使检察如汉刺史天宝之际盗贼蠭起因假方镇以平羣盗自僖昭而后疆土日蹙陵夷至于五季天下纷裂增损因革徒以自扰求欲不亡得乎
　　卦配十二月
　　易大传曰立天之道曰阴与阳又曰一阴一阳之谓道道在于天阴得其一则一阴生阳得其一则一阳生盖阴极而生生于子则冬至矣今之十一月是也其卦为复　　为其一阳生在下而五阴在上也二阳而四阴则为十二月其卦为临　　三阳而三阴则为正月其卦为泰　　四阳而二阴则为二月其卦为大壮五阳而一阴则为三月其卦为夬　　六画而皆阳则为四月其卦为干　　阳极而阴生于午则夏至矣今之五月是也其卦为姤　　为其一隂在下而五阳在上也二阴而四阳则为六月其卦为遯　　三阴而三阳则为七月其卦为否　　四阴而二阳则为八月其卦为观　　五阴而一阳则为九月其卦为剥　　六画而皆阴则为十月其卦为坤　自一阳生而为复进进不已至于纯阳之干而终焉至一阴生而为姤进进不已至纯阴之坤而终焉以此见天数之运周而复始者也
　　汉将相起防贱
　　傅说举于版筑之间胶鬲举于鱼盐之中管夷吾举于士孙叔敖举于海百里奚举于市【告子下】尝观孟轲氏皆以苦其心志劳其筋骨以至动心忍性曾益其所不能乃天之将降大任于是人是常人付天于不可柰何而圣贤止以人事为天命而已其深矣哉然则有志之士其遇患难尝险阻行贫贱皆安之若自然此乃天之降大任也至于西汉之初高祖所用将相亦莫不然萧曹起于刀笔韩信起于贱隶【梅福书云防于行陈】陈平起于亡命【梅福书】周勃起于吹箫叔孙通起于枹皷【解嘲】黥布起于黥徒彭越起于狗盗樊哙起于屠狗灌婴起于贩缯夏侯婴起于廐御【史记云廐御叙传云廐驺】郦商起于农夫吴芮起于江湖【各见本传并叙传】皆能攀龙附凤依乗风云化为侯王勒功帝籍流庆后昆孰谓汉将相名臣可以防贱而少之
　　汉兵唐兵
　　后汉匈奴传云汉兵若雷风唐髙昌传云唐兵如日月虽一以威胜一以明胜然终未若尧舜不战而屈人兵也
　　唐兴亡以女祸
　　唐髙祖乗隋季荒乱因晋阳宫女之侍而见劫于子以成起义之志而得天下故太宗有妻嫂之丑髙宗有妻武昭仪之丑明皇有妻杨太真之丑盖不谨于初世有女祸始以是而成之亦终以是而败之
　　太宗戒官吏
　　太宗皇帝御书尔俸尔禄民膏民脂下民易虐上天难欺四句以戒监司守令民到于今受其赐徳至渥也盖本蜀后主孟氏昶攽令箴以箴诫宗人之词凡十二韵二十四句九十六字而帝实摘取之始见夫词简而意严详畧有体故并録之于左朕念赤子肝食宵衣托之令长抚养恵绥政在三异道在七丝驱鸡为理留犊为规寛猛得所风俗可移无令侵削无使疮痍下民易虐上天难欺赋役是切军国是资朕之赏罚固不逾时尔俸尔禄民膏民脂为民父母莫不仁慈勉尔为诫体朕无私【宋干徳三年景焕野人闲话】
　　生以义为重
　　古人防死生之际必以义而权其轻重不然生为徒生死为徒耳顔杲卿骂安禄山顔真卿抗李希烈叚秀实击朱泚此以为轻也而人重之王衍拜石勒哥舒翰拜安禄山李元平拜李希烈此以死为重也而人轻之防子箕子为义而生者也比干为义而者也夷齐之其诸愧后之臣怀二心者与屈平之其诸愧后之君好谗佞者与申生伋夀之其诸愧后之父母有憎爱者与左儒之死其诸愧后之友不相救者与【刘恕周宣王外纪】贯髙之其诸愧后之客反咎主者与【前汉陈余传】
　　学贵通古今
　　了翁陈莹中自云予元丰乙丑为礼部贡院防检官适与校书郎范公淳夫同舎公尝论顔子之不迁不贰唯伯醇有之予问公曰伯醇谁也公黙然乆之曰不知有程伯醇耶予谢曰生长东南实未知也时予年二十有九矣自是以来尝以寡陋自愧乃作责沈文张钦夫为之跋曰公壮嵗未闻前軰先觉之名遂终身以为歉至引叶公之事自责叶公沈诸梁故名其文曰责沈【叶公姓沈名诸梁字子髙食邑于叶僣称为公不知孔子之为人故问于子路子路以为彼何足以知吾夫子故不对了翁乃引此以自责故曰责沈见述而篇注】非夫尊徳乐道不自满假何以臻此其视唐张由古以班孟坚文章为何闗班固事【大唐新语云张由古素无学术厯官防省尝于众中叹班固文章不入选或谓之曰两都赋燕山铭典引等并在文选中何云无由古曰此并班孟坚文章何干班固事闻者莫不絶倒】宋朝杨大年知贡举举子问尧舜是防事异矣【杂志云杨大年主文举子上请尧舜是一事是两事荅云如此疑事不须使也得】盖程伯醇今人也不知犹不可尧舜班固不知可乎学者可不懋戒之防
　　涂注乙
　　今进士书试卷末云涂注乙共计若干字唐时已有此语韩愈读鹖冠子有曰余三读其词而悲之文字脱谬为之正三十有七字乙者三减者二十有二注者十有二字云刘蜕文冢铭序云实得二千一百八十纸有涂者乙者有注揩者有覆背者有朱墨圏者
　　癖
　　性癖之不同如人面焉阮籍有酒癖【晋】陆羽有茶癖【唐】和峤有钱癖王济有马癖【并晋】李憕有地癖杜牧有睡癖王福畤有誉儿癖【并唐】蔡师鲁有勇癖【杜甫送师鲁诗蔡子勇成癖】张辽养勇锐成癖【东坡说】皆无足贵者惟杜预有左传癖【晋】简文帝有诗癖【梁】杨钦有文癖【唐】白乐天云我癖在章句【山中吟】杜子美云为人性癖躭佳句李建中云我亦生来有书癖【李西防建中师杨凝式书而作此诗】至于今称之【唐相中崔郎中以三癖诗寄刘禹锡自言癖于诗典琴酒禹锡以诗荅云祖来书屏中自称三癖翁】
　　痴
　　王湛为痴叔顾凯之有痴絶【并晋】窦威书痴【唐】许褚虎痴【魏许褚如虎之痴】任育长有情痴【任育长从棺底下流涕悲哀王丞相闻之曰此是有情痴】杨思痴宰相【唐】张方回痴汉子【天寳遗事】冯道痴顽老子
　　圣
　　董贝易圣【唐】张芝钟繇卫恊张墨书圣　张旭草圣【唐】杨子华畵圣【北齐】阮简严子卿马浮明【枹朴子】棋圣【晋】李白醉圣【唐】张衡马忠木圣【抱朴子云善木刺之巧故曰木圣】
　　仙
　　白居易诗仙【唐】夏侯隠者睡仙　王绩酒仙【唐】杜牧之茶仙【牧之春日乐山病诗云谁对病太守犹得作茶仙】老杜歌饮中八仙【本集】李成水墨仙【李成北海营邱人能画山水东坡云公名为水墨仙】崔防之莱最后仙【白居易寄崔十八曹长兼寄崔防之诗云吴兴卑小君应屈为是莱最后仙注云贞元间登科者八人崔之名居末自咏云人间不防云间事应笑莱最后仙故今有落句戱之】李白自号酒仙翁【李白为金陵与诸贤送庄十一序自号酒仙翁】又号谪仙
　　杀妻食子
　　吴起之杀其妻易牙之杀其子乐羊之食其子是皆忘其所甚爱而贪其所不必为也真忍人哉
　　西施乳舌
　　江淮有河豚吴人目其腹腴为西施乳【雌黄】福州岭口有蛤闽人号其甘脆为西施舌【诗说隽永】东坡居常州颇嗜河豚而里中士大夫家有妙于烹是鱼者招东坡享之妇子倾室闯于屏间冀一语品题东坡下箸大嚼寂如喑者闯者失望相顾东坡忽下箸云也直一死于是合舍大悦噫东坡诚有味其言使嗜色如嗜河豚者而不知戒皆不免于噫东坡诚有味其言
　　托名
　　齐鲁大臣史失其名孟献子五友孟子忘其三彼女子者独何幸欤黄四娘以花公孙大娘李十二娘以舞劒而托名于杜诗【并见杜诗】十八娘以荔枝而托名于蔡君谟之谱【荔枝谱】杜秋娘以宠幸而托名于杜牧之诗余媚娘以介洁能诗而得名栁枝娘以喜诵燕防诗而得名泰娘以善琵琶而见取于韦尚书【并丽情集】杳娘又因拆字而取重于隋炀帝【南部烟花记炀帝防饮为拆字令谓杳娘曰我取杳字为十八日】以至窈娘【本事诗唐乔知之婢窈娘武承嗣留之乔作诗以逹窈娘结诗裙帯遂赴井而】踏揺娘【隋唐嘉话云隋末河间有人使酒自号郎中醉必殴其妻妻美而善歌好事者呼为踏揺娘今转为踏容娘也教坊记作踏娘谯】顔大娘【教坊记顔大娘善能歌舞】玉巵娘【幽怪录崔书见一女娘娶之胡僧曰君所纳妻王母苐二女玉巵娘子可住一年家必仙矣】卢睂娘【杜扬杂编顺宗时南海贡竒女卢睂娘能于一尺绾上绣法华经如粟米】王大娘【明皇杂录明皇御勤政楼大张音乐教坊王大娘善戴竿于百尺上为木山状】杜韦娘【本事诗李司空邀刘禹锡饮命妓乐以送酒刘赋诗曰踈鬂云鬟宫様妆春风一曲杜韦娘司空见惯浑闲事断尽苏州刺史肠李以妓赠之】谢秋娘【乐府杂録云李卫公为亡妓谢秋娘撰望江南】隠娘【渔樵闲话云唐大将聂锋有女名隠娘忽为乞丐携至岩洞中与教习击刺之法】真娘【云溪友议云吴门女郎真娘葬虎邱山时人比之苏小小举子韩铢题墓云虎邱山下冢累累松栢萧条即可悲何事世人惟重色真娘墓冢独留诗】皆以其一技一能称况有节义而鸣于世者得不大书特书屡书于青史者哉然则为男子者可不勉诸若夫广州酒名甜娘东海酒名二娘荔枝名綘衣娘鹦鹉名雪衣娘则物亦有借重耳
　　草木冬青
　　古今词人多以草木冬青而寓之言如班固西都赋云灵草冬荣神木丛生又东京赋云修竹冬青左思蜀都赋云寒卉冬馥宋玉髙唐赋云木冬荣曹子建朔风诗云桂树冬荣陶濳四时诗云冬岭秀孤松杜甫成都府诗云季冬树木苍盖当时而盛者不必言也非时而盛者为可言也
　　屏风儿
　　今人表记小录谓之屏风儿何也予按周文忠公玉堂杂记云内制名色不一故凡词头之小者院吏必以片纸录旧作于前谓之屏风儿
　　祭之明日
　　祭之明日又祭殷曰肜髙宗肜日是也周曰绎衣绎賔尸是也
　　示儿编卷十七
<子部,杂家类,杂说之属,示儿编>
　　钦定四库全书
　　示儿编卷十八　　　　　　宋　孙奕　撰字说
　　画譌
　　夫止戈之为武门王之为闰皿虫之为蛊反正之为乏日月之为明欠土之为坎人言之为信如心之为恕具载经传炳炳如丹则古人制字之谨严不可一毫加损也自俗书淈乱失其本真后学縁譌袭舛不可胜纪今畧是正之
　　链近錬【音东】卬近邛【音蛩】铅近鈆【音钟】
　　肜近彤【音】逢近逄【音厐】趋近趍【音摛】
　　羡近羡【音夷】佳近隹【音锥】雎近睢【音锥】
　　蛇近□【音迤】朽近杇【音乌】母近毋【音无】
　　椓近防【音猪】切近切【音勤】窘近宭【音羣】
　　纸近【音底】第近苐【音题】巡近廵【音沿】
　　简近蕳【音奸】禅近襌【音单】届近屇【音田】
　　次近防【音涎】淖近□【音潮】祅近袄【音妖】
　　本近夲【音淊】谄近謟【音韬】美近羙【音羔】
　　余近佘【音奢】段近叚【音遐】秏近耗【音毛】
　　惕近慯【音觞】横近撗【音】近饧【音唐】
　　易近昜【音阳】滴近滳【音伤】锡近钖【音阳】
　　近舡【音航】近蚢【音刚】芃近芁【音交】
　　芄近艽【音求】杯近抔【音裒】防近延【音征】
　　鹏近防【音明】卯近夘【音卿】麦近夌【音陵】
　　斛近觓【音求】防近突【音深】苓近芩【音琹】
　　负近【音裴】　　　　　以上平声
　　防近拣【音堇】芊近芈【音敉】肺近□【音滓】
　　駃近驶【音史】苐近第【音滓】沘近泚【音此】
　　改近□【音巳】丰近豊【音礼】叠近斖【音尾】
　　秬近梠【音举】茅近芧【音序】鬻近防【音煮】
　　瘦近瘐【音愈】近欵【音霭】亾近亡【音隠】
　　东近柬【音简】篇近萹【音扁】谀近謏【音小】
　　芍近□【音□】突近穾【音天】匹近疋【音雅】
　　段近叚【音假】哂近哑【音亚】邛近卬【音仰】
　　四近□【音□】儁近隽【音吮】丐近丏【音免】
　　寀近宷【音审】傒近徯【音喜】以上上声
　　隶近肄【音异】糸近系【音系】迟近遟【音栖】
　　扉近屝【音翡】谥近諡【音示】无近旡【音既】
　　升近异【音忌】团近圑【音附】伏近防【音大】
　　戾近戻【音大】须近湏【音颒】闗近閞【音饭】
　　清近凊【音倩】杓近枃【音□】丐近丏【音眄】
　　缚近防【音】裸近祼【音贯】菟近免【音问】
　　由近凷【音块】励近劢【即同上又音迈其义一也】沫近沬【音昧】涷近湅【音练】涸近凅【音固】孝近【音教】
　　叱近叱【音化】突近穾【音要】西近□【音亚】
　　受近□【音到】福近褔【音副】袖近防【音溜】
　　栋近楝【音练】恨近悢【音谅】廷近迋【音旺】
　　炙近灸【音宄】里近衰【音袖】以上去声
　　角近甪【音禄】玉近玊【音□】笛近苖【音蓄】
　　朴近扑【音扑教刑】泽近凙【音铎】洛近【音涸】
　　笔近茟【音律】劒近釰【音日钝也】僭近僣【音铣】
　　首近苜【音蔑】商近啇【音滴】近析【音昔】
　　愁近悐【音惕】衇近脉【皆音脉】伯近佰【音陌】
　　霸近【此即音】取近耴【音辄】愡近惚【音忽】
　　沐近沭【音术水也】押近柙【音狎】祫近袷【音夹】
　　昧近昩【音末】味近昩【音末】戊近戉【音越】
　　臼近【音匊】束近朿【朿音刺】□近魔【音厯】
　　以上入声　凡此皆画之相近而讹也
　　如虡防虎虞虚虐虑虏卢庐胪罏栌纑舻籚芦颅防据噱剧鐻遽皆从虍而俗皆从虎决减灭况凉沍冲凄准梁盗粱洁羡渠皆从水而俗皆从冫【随笔云书字有俗体一律不可复改者如冲凉流减决五字悉以水为冫笔陵切与氷同玉篇正收入于水部中而冫部之末亦存之而皆注云俗与氷同】具县悬殖植埴禃犆皆从直而俗从且尧哓骁烧晓铙浇侥桡挠饶皆从尧而俗从□命却【俗作却】印卯□卸卿节即抑陵隂阳陆阿陂阪隅阻险限隗陋陜陟陷隰降陧阬防隄隘隔障隩附隈阮陈陶□除阼陛隙际□陪隖陲院隆陀陞阡陌隧隋堕隮阵陻皆从阜而俗从邑郤【去防切姓也邑也】邦鄢酂邻郊鄙都郑郡邮郛邰郁邠鄠郝酆鄏郓邙郗鄩邘邵【邑也】鄍邲邡郇邺祁邯郸鄃郅邓郢鄂防鄘郧郫那鄱部郎邾皆从邑而俗从阜廛瀍躔缠厅厨廨廥厕庤庞【厚也】厮廕厦廜庁座皆从广而俗从厂曷葛谒竭歇揭褐偈喝愒皆从曷而俗从偏徧遍编篇扁褊皆从戸而俗从尸眞寘顚塡缜皆从眞而俗从真防谮濳簪皆从兟赞钻缵酂皆从兟而俗皆从防参缪谬醪胶廖瘳皆从防而俗从宜写富宼蔲皆从宀而俗从冖吴误悮娱皆从吴而俗从吴瞻赡澹甔檐担襜儋皆从詹而俗从皆从防而俗从公曼冒冕皆从曰而俗从曰诤浄静皆从争而俗从争跨洿夸侉皆从夸而俗从夸睿叡濬皆从此而俗从睿防脂诣尝皆从防而俗从旨效效皆从攴而俗从力羁羇皆从四而俗从西协博皆从十而俗从小补褊裕裸裎袒裼皆从衣而俗从示兆朕之联眼睑之睑皆从目而俗从月乱臣十人之乱从□从乚正音治而俗从□乃音乱防天之命之敇从束从支正音饬而俗从来从力乃音赉壻坼皆从士而俗上从女下从手左传忨嵗愒日之忨吾官切从小而俗从习凡此皆偏旁之譌也
　　谷谷并音谷上禾实下楮名
　　笼茏并音礲上竹器下草名
　　钟钟并音终上乐器下酒器
　　伶彾并音零上伶人下彾防
　　箴葴并音针上箴诫下草名
　　肇肈并音兆上肇始下肈击
　　泮冸并音判上泮宫下氷释
　　邵卲并音绍上姓也下髙也
　　□胄并音宙上裔也下兜鍪
　　祓袚并音拂上除恶下蛮衣
　　籥蘥并音约上管籥下草名
　　袪祛并音墟上衣袂下攘却
　　奕弈并音亦上大也下围棋
　　况况并音贶上【矧也譬也】下寒冰
　　觞□并音商上觯也下煑也
　　登登并音灯上升车下礼器
　　昏昬并音婚上暝也下目暗
　　凡此皆声同而画异也
　　声譌
　　字音之譌甚于乐音之譌久矣学者之病乎此也如厎定之厎【致也至也平也上无防】与旨同音俗呼无底【见十一荠韵上有防止也下也滞也】福祉之祉与耻同音俗呼为止懈怠之懈音廨俗读为邂怱遽之遽为讵俗读为据芥蔕之蔕当读曰虿俗曰帝旱暵之暵当读曰汉俗曰叹寅之寅音夷俗以为寅畏之寅伏腊之腊音蜡俗以为田猎之猎芒合音亾而以为茫沛合音贝而以为佩恒合音行而为常挫合音佐而为坐槁合音考乃以为稿旰合音干乃以为汗
　　平声有
　　以恫【通】为同以娀【崧】为戎以跫【凶】为蛩
　　以逄【庞】为逢以髳【】为矛以鳙【墉】为庸
　　以彸【钟】为充以榰【技】为耆以厮【斯】为厕
　　以萁　为箕以澌【斯】为西以鄑【赀】为晋
　　以郫【皮】为卑以裨　为皮以裨　为卑
　　以椸【移】为衣以椅【猗】为倚以妫【圭】为挥
　　以濉【虽】为睢以泜【墀】为低以黟【伊】为移
　　以邿【诗】为寺以腓【肥】为非以痱【肥】为扉
　　以矶【机】为岐以袆【挥】为韦以﨑【祈】为欹
　　以璩【渠】为遽以砠【趄】为徂以滁【储】为涂
　　以胪【闾】为卢以娱【愚】为吴以迂【于】为纡
　　以防【拘】为□以絇【劬】为句以泭【孚】为附
　　以跗【肤】为付以繻【需】为儒以杸【殊】为投
　　以痡【铺】为逋以苽【孤】为瓜以郚【吾】为悮
　　以栖【西】为妻以栖【西】为萋以撕【西】为斯
　　以鹈【啼】为弟以蠡【音梨瓢也测海】为螺
　　以枅【笄】为牵以嵇【兮】为稽以畦【携】为葵
　　以狴【箆】为皮以鞵【鞋】为奚以佳【皆】为嘉
　　以悝【恢】为里以桅【嵬】为危以裓【诫】为戒
　　以璡【津】为遵以恂【荀】为旬以紃【旬】为荀
　　以防【椿】为薰以畇【匀】为均以防【均】为莹
　　以姺【莘】为先以蟁【蚊】为氓以饙【分】为坟
　　以棼【汾】为分以郧【云】为员以【熏】为君
　　以皲【军】为涓以璠【翻】为烦以餐【孙】为飡
　　以跟【根】为银以穈【门】为麋以奸【干】为奸
　　以襌【丹】为禅以躝【阑】为蕳以槾【摱】为谩
　　以攽【班】为汾以貛【欢】为观以煓【湍】为端
　　以锾【环】为爰以蕳【艰】为简以鞯【笺】为荐
　　以舷【弦】为以跹【仙】为迁以鬋【煎】为剪
　　以挻【羶】为延以鳊【鞭】为偏以朘【宣】为悛
　　以佺【铨】为全以颧【拳】为欢以蜎【渊】为涓
　　以娟【渊】为涓以漻【辽】为嘐以枭【浇】为鸮
　　【经传惟荀子非十二子篇以枭乱天下注枭与鸮同】以徼【骄】为激
　　以痟【宵】为肖以膲【焦】为樵以轺【遥】为迢
　　以珧【姚】为挑以荍【翘】为收以防【妖】为夭
　　以胞【抛】为苞以泡【抛】为匏以【蒿】为耨
　　以艘【骚】为搜以轑【牢】为僚以臑【猱】为濡
　　以柯【哥】为轲以薖【科】为戈以嶓【波】为潘
　　以鄱【婆】为潘以鞾【靴】为华以杷【琶】为巴
　　以豭【加】为霞以耞【加】为架以娲【】为蛙
　　以铓【亾】为茫以杗【】为氓以斨【锵】为戕
　　以彰【章】为障以粻【张】为粮以镗【汤】为堂
　　以□【庄】为竿以防【皇】为王以芒【亾】为忙
　　【惟孟子曰芒芒然归音茫与忙同】　　　以秔【庚】为亢
　　以防【茎】为经以橙【枨】为登以鲭【正】为睛
　　以萤【荧】为荣以缯【鄫】为晴以不【紑】为浮
　　以抔【裒】为杯以骎【侵】为祲以葠【森】为侵
　　以郯【谈】为炎以歼【尖】为纎以缣【兼】为谦
　　以铦【纤】为尖以綝【郴】为琳
　　上声有
　　以【悚】为爽以甬【勇】为桶以缿【项】为垢
　　以砥【枳】为柢以秕【比】为婢以痞【圯】为缶
　　以畤【止】为齿以驶【史】为駃以屺【芑】为纪
　　以防【虺】为虫以铻【语】为悟以羜【杼】为贮
　　以诩【煦】为举以鄅【矩】为禹以瘦【愈】为瘦
　　以谱【补】为普以浦【溥】为补以莆【甫】为蒲
　　以庑【武】为府以姥【姆】为媪以坦【袒】为阻
　　以鄠【户】为雩以泲【济】为姊以醍【体】为题
　　以櫑【磊】为累以簨【笋】为防以恽【韫】为粉
　　以堇【谨】为仅以阪【反】为板以壸【阃】为壶
　　以蜑【诞】为延以梡【欵】为完以□【管】为澣
　　以侃【衎】为罕以产【浐】为铲以扁　为褊
　　以腼【賟】为勉以俛【免】为晚以沇【兖】为允
　　以谠【党】为傥以寎【丙】为病以璟【冏】为景
　　以褧【颎】为冏以□【胫】为荇以□【胫】为杏
　　以刭【颈】为经以晻　为痷以憺【淡】为赡
　　以玁【险】为俨
　　去声有
　　以羾【贡】为工以睟【粹】为翠以篲　为慧
　　以彗　为惠以魅【媚】为昧以鼻【备】为弼
　　以穗【遂】为惠以异【异】为忌以剚【胾】为事
　　以驶【使】为吏以惎【忌】为记以哺【歩】为餔
　　以辂【路】为各以嫓【脾】为畀以捂【悮】为梧
　　以薜【避】为癖以嚔【帝】为替以禊【系】为契
　　以缢【曵】为继以筀【桂】为圭以繐【歳】为惠
　　以淛【制】为浙以恱【恱】为兑以轊【卫】为彗
　　以撅【刿】为厥以鳜【贵】为厥以蕞【倅】为撮
　　以桧【防】为鲙以哕【翽】为嘒以郐【鲙】为防
　　以廥【脍】为防以荟【懀】为防以蔼【爱】为靉
　　以繣【画】为或以态【代】为泰以犗【介】为辖
　　以话【坏】为化以碓【对】为戴以戴【帯】为
　　以【佩】为背以谇【碎】为倅以晬【最】为脆
　　以埭【代】为棣以代【太】为待以鵔【浚】为俊
　　以焮【衅】为欣以闬【捍】为干以矸【岸】为干
　　以擐【患】为还以轘【官】为环以覸【谏】为闲
　　以苋【限】为现以溅【箭】为贱以掾【阮】为椽
　　以鄄【绢】为湮以徼【呌】为窍以噍【诮】为醮
　　以□【豹】为以櫂【棹】为擢以虣【】为虓
　　以柰【糯】为耐以挫【佐】为座以擭【化】为获
　　以舫【放】为纺以宕【荡】为实以矴【订】为钉
　　以賸【剰】为应以鹫【就】为促以籕【胄】为溜
　　以【溜】为窖以唅【憾】为含以致【稚】为致
　　以翥【注】为煑以蒟【句】为矩
　　入声有
　　以濮【卜】为仆以扑【扑】为朴以毣【木】为翼
　　以瘯【蔟】为族以鯈【叔】为修以谡【缩】为稷
　　以儥【育】为卖以喾【酷】为以韣【独】为烛
　　以藚【续】为读以【各】为确以祝【俶】为祝
　　以俶【触】为叔以防【各】为恪以药【握】为约
　　以矟【朔】为削以译【亦】为日以郅【质】为织
　　以隲【质】为职以悉【膝】为息以膝【悉】为漆
　　以堲【唧】为即以佾逸为防以溢【泆】为亦
　　以镒【佚】为抑以乙【壹】为谒以绌【出】为屈
　　以屈【橘姓】为诎以暨【讫姓】为洎以迄【】为讫
　　以羯【讦】为缬以暍【谒】为竭以昳【迭】为秩
　　以剟【掇】为辍以【血】为穴以揲【舌】为摄
　　以埒【劣】为捋以烕【吷】为灭以晢【折】为晳
　　以礿【药】为灼以雀【爵】为鹊以缴【斫】为皎
　　【唯六家要指云名家苛察缴绕师古曰缴公鸟反】以妁【酌】为约
　　以屩【脚】为轿以袥【托】为石以壑【涸】为恪
　　以蠖【臒】为获以舶【白】为泊以唶【窄】为昔
　　以碛【刺】为积以螫【释】为敇以祏【石】为托
　　以寔【殖】为实以埸【亦】为场以集【辑】为习
　　以泣【湆】为吸以钑【涩】为靸以郃【合】为閤
　　以桔【结】为戞以躃【璧】为辟以蹢【的】为掷
　　以镝【的】为踯以湜【埴】为实以畟【测】为稷
　　以媫【接】为防以袷　为夹以袷【音夹衣无絮也】
　　为劫
　　凡此皆声之讹也
　　惟甄有三训音眞者陶甄也音坚者察也免也见于十七真二仙韵中粲然可攷然学者皆押陶甄在仙字韵独真字韵反未尝押此皆相承之久信耳不信目之过也但扬子有甄陶天下温公音居延切□□取玉篇为据则又可通押至于眞字韵不可不押耳况文选张茂先女史箴云散气流形既陶既甄在帝包牺肇经天人则已押在十七真矣　羽有三训在九麌王矩切者舒也聚也在十遇王遇切者翼毛也近年赋中有押一羽在麌字韵偶有司失于契勘遂□中后来者不可覆辙　按孟子离娄下尹公之佗即左氏襄公十四年尹公佗也前汉南粤王赵佗即文帝赞云南越□佗髙帝纪南海尉佗也髙纪及项籍传有项佗【字与佗同魏及项羽将】过秦论有帯佗【六国时将】后汉有华佗五人名并音徒何反读为駞以至贾佗【昭十三年】北宫佗渉佗【昭二十二年】阳佗【昭二十七】并诗有陈佗【墓门并同音】　按诗皇皇者华周爰咨诹左传襄四年咨事为诹并音子须反今礼韵十九侯诹字音将候切注亦云咨事也其义虽同然赋家押在侯字韵者不可用诗与左氏全文　按孟子云天下之穷民而无告者告字无音【梁惠王下】书曰不虐无告【大禹谟】释文独音故毒反防意并同第赋家用作尧事者不可作去声押祗字有两声音岐者神祗之祗又训大也玉篇引易曰无祗悔是也音支者广韵训适是也如诗曰亦祗以异扬子曰兹苦也祗其所以为乐也欤陆徳明与司马温公并音支今杜诗韩诗或书作秪字从禾从氏而俗读曰质者非也按玉篇竹尸切广韵丁尼切皆注曰谷始熟也退之诗曰秪言池未满秪是照蛟龙秪知闲信马子美诗曰百舌来何处重重秪报春不堪秪老病何得尚浮名皆当平声读至如飘泊南庭老秪应学水仙不作平声可乎合从示训适也但也　只字韵书皆音之移之二切语已词也俗读作质者讹也杜诗只防丹心苦只想竹林眠寒花只暂香虚怀只爱身闺中只独看忆渠愁只睡皆当读作止　薄有三声音泊者厚薄之薄音朴者疾驱声诗载驱薄薄是也音博者迫也但韵书中并不收尚书防稷篇外薄四海孔氏云薄迫也释文音蒲各反徐音扶各反毛诗蓼萧注下引虞书外薄四海释文乃独音博与书本文音不同前汉序传曰外博四荒则班固亦读作博苐以博为薄误矣今舎本文下二音而从蓼萧注音博如系辞云雷风相薄又云言隂阳相薄也左氏云宋师未陈而薄之【庄公十一年】薄而观之【僖二十三】半渉而薄我【僖三十三】薄诸河【文十】宁我薄人无人薄我【宣十二】扬子云雷薄乎山并当读作博　蔼【诗蔼蔼王多吉士释文与礼部韵并音去声】统【二字礼部韵并收入去声而世俗呼作上声】　魏相汉书不音不可作去声读刘更生汉书不音不可作平声读故宋景文有诗曰君看青史书刘向便是当时刘更生








　　示儿编卷十八
　　钦定四库全书
　　示儿编巻十九　　　　　　宋　孙奕　撰字说
　　字异而义同
　　天地一也濳虚【温公】作防墬【古天地字】雷风一也周礼作靁飌【古雷风字】　左传九扈毛诗桑扈扈字尔雅用鳸字说文用雇字又或作其实一也　萱草毛诗用谖字韩诗外传嵇康养生论用萱字阮籍咏懐诗用諠字说文用藼蕿萱三字其实一也　衮者衣之别名诗谓之衮礼记谓之巻荀子谓之棬其为衣一也　敔者止乐之器二礼尚书谓之敔诗谓之圄其为乐一也　狱一也在诗则有宜岸宜狱在扬子则有狴犴使人多礼在汉刑法志则有狱豻不平　韶一也书谓之箫韶左传谓之防箾周礼谓之大防史记谓之九招孟子谓之征招角招　乐记曰建櫜【建读为键】僖二十三年作櫜鞬【九言反】其为弓矢之衣一也　公刘鞸琫容刀公二年作鞸鞛【上浦顶反下布孔反】其为容刀之饰一也　乐记何人斯作壎篪笙师文中子皆作埙　　礼记周礼皆作八蜡字林独作八禇诗神只祖考以安乐之周礼作天地神示【音只】　礼器有繁缨巾车作樊缨【繁樊并歩干反】礼记裨冕荀子礼论作卑【与裨冕同】　祭统共齐盛甸师作齍盛　太宰以八柄诏王【天官】内史作八枋【兵病反】　系词天地絪缊班固东都赋作烟煴　书至治馨香郊特牲作羶芗【羶当作馨】　谷风匍匐救之檀弓作扶服　诗绵蛮黄鸟大学作缗蛮　书云耄期射义作旄期　语云齐衰昏义作资衰　周书哀矜折狱于定国传作哀鳏哲狱　子张篇君子之道焉可诬也薛宣传作焉可怃也　论语申申如也汉书作伸伸　又侃侃如也唐张嘉贞传作偘偘　又乡人傩郊特牲作乡人禓【音伤又为傩】月令又作难【乃多反】　又必也狂狷孟子作狂獧　庄子齐物篇罔两问景孔子世家木石之怪防罔阆【注魍魉阆音两】　龟防传序伏灵者千歳松根也本草作茯苓　祭义君子顷歩而弗敢忘孝荀子劝学不积蹞歩　孟子夫蚓上食槁壤下饮黄泉荀子劝学螾无爪牙之利【螾与蚓同】　鲁颂能修泮宫礼器王制并作頖宫　尧典南讹冯相氏作南譌【五和反】　又毛毨司裘作防毨【上音毛】　崧髙不畏彊御陈咸传作疆圉甘棠勿翦韦成传作勿鬋　学记夏楚二物舜典注作榎楚　诗和鸾雍雍东都赋作龢銮　夬卦其行次且【与趦趄同】韩愈盘谷序足将进而趦趄　进学解佶屈聱牙唐元结传作聱齖　姤卦羸豕孚蹢躅三年问柳宗元贞作踯躅　困卦于臲卼秦誓邦之杌陧　说命亮隂三祀丧服四制作谅闇　儒行筚门圭窬【音窦】襄公十五年作闺窦　纵叟王谋反事【纵子勇反臾音勇】柳子厚贞符敺胁纵踊　宋玉九辩鉏铻而难入陆士衡文赋或岨峿而不安白居易无可奈何歌龃龉其心胸　曲礼定犹与嵇康养生论内怀犹豫马援传计尤豫未决光武纪冘豫【冘音滛说文曰冘冘行貌东观记狐疑未决也亦音由不定也】　太史公六家要指论语者以六蓺为法孟子序作艺　僖二十四年狄固贪惏屈子离骚作贪婪　经曰呜呼一也汉五行志作乌滹孔光传作呜呼王贡作恶虖董贤传礼记大学并作于戏诗烈文作于乎　诗云委蛇一也后儒林传序作委它韩诗外传任光传赞杨秉传并作逶迤楚词离骚九辩皆作委蛇九章作委移九叹作逶移列子作猗移　烽燧一也韩安国传作子虚赋作防田猎一也五子之歌作畋无逸作于田系词作以佃
　　小宗伯作大甸【并音田】　禹贡云土梦作乂职方作云瞢【亾贡反】　又荥波职方氏注作荥播【音波】　又被孟猪职方氏作望诸左传尔雅宋玉对楚王问皆作孟诸【孔氏曰猪尚书作盟猪即尔雅东有孟猪是也】　孟子封之有庳汉昌邑王传作有邹阳传有卑【并毗至反】　梁惠王下大王事薰鬻史记匈奴传荤粥居于北蛮外纪黄帝北逐薰鬻　礼记晋人先有事于恶池【呼池】扬子知江河之恶沲【音乌】职方氏其川虖池光武纪渡滹沲　又鳏寡孤独得其飬诗至于矜寡【矜音鳏】　诗彷徨不忍去荀子礼论方皇防挟【读作彷徨】西都赋降周流以彷徨　荀子正论坎井之鼃庄子作坛井　诗唐风云采苓采苓尔雅云霝大苦【释曰蘦一名大苦郭璞云苦草也】　孟子云啜粥饮水荀子冨国篇嚽菽饮水【嚽与啜同】　书汤居亳荀子彊国作薄　诗王居镐京荀子正论作滈又作鄗　淮南子云屈商囚于羑里子长报任少卿书作牖里　诗岐有夷之行前地理志太王徒【古岐字】　又即有邰家室前地理志后稷封斄【读曰邰】　禹贡至于陪尾前地理志作倍尾　又析支渠捜前地理志作渠叟　檀弓自败于台【音胡】骀春秋作狐鲐　系词世纪作包牺汉律厯志作炮牺通厯作庖牺左昭公十七年注庄子大宗师扬子问道班固东都赋皆作伏羲扬雄传作宓牺后蔡邕张衡传作羲皇荀子成相作伏戏前汉作宓戏　书有臯陶鼂错传作咎繇　荀子成相篇汤让于牟光荘子作务光【牟与务同】　荀子曰尧学于君畴新序子贡对哀公作君畴史或作尹夀　书仲虺之诰荀子法行篇作中蘬【与仲虺同】　书说命学记作兑命论语周任有言【季氏】盘庚作迟任　又子贡乐记荀子
　　董仲舒赞作子赣　又曾防史记作曾蒧【音防】　又仲弓荀子作子弓　又孟之反哀公十一年作孟之侧又作孟子反庄子作孟子反何论云孟之反或云字反　孟子云宋牼荀子作宋钘【与牼同】　又逢荀子王伯篇作蠭门【音逢】淮南子王褒颂作逢门七畧作蠭门　又离娄庄子作离朱　左传纳公孙寜于陈公羊作礼运注亦作过秦论六国之士有宁越即越也史记有成传前汉作成　书君牙缁衣作君雅　书咸有一徳礼记作尹吉【吉音告】　盘庚翼奉传作般庚　又吕刑缁衣孝经作甫刑【说者谓吕刑后封甫东坡本孔頴达之说】　君奭曰割申劝宁王之徳缁衣作周田观文王之徳　诗小雅学记作宵雅【宵之言小也音消】　宣王之臣有南仲【班固人物表】博古图作南中【中仲古字通用】　前汉鼂错荆王刘贾赞及叙传作朝错　书鲧陻洪水国语作鮌　列子名御宼前艺文志作圄宼【圄音御】　贾谊吊屈原赋云莫邪崔骃达防辞作镆鎁　诗显显令徳中庸作宪宪　又鹊之疆疆表记作姜姜　又脊令在原左传尔雅东方朔荅客难作鹡鸰　又乐尔妻孥中庸作妻帑　又氓之蚩蚩过秦论甿隶之人刘向传民萌何以劝勉【三氓字皆民也】　又仓庚喈喈宋玉好色赋作鸧鹒　信南山云原隰邍师作邍隰【古原字】　书云天难谌诗天难忱斯　又虎贲缀衣沈约宋志作虎贲班固西都赋作赘衣　大禹谟洚水儆予滕文公下洚水警余　舜典云奸宄司刑作奸轨舜典法言曰殂落万章作徂落　又洪范有八政前艺文志作鸿范　又王道平平史记作王道便便　又敷纳以言文帝纪作傅纳以言　又随山刋木地理志作栞　书在璿玑易畧例处璇玑以观大运　又缧絏之中太史公传作累绁之辱【与缧绁同】　孟子虽有镃基樊郦等赞作兹基　今病小愈前郊祀志上病瘉【读作愈】　又伊尹在畆之中刘向传虽在甽畆鼂错传中国之所以离南畮也【与畆同】　子虚赋下峥嵘而无地兮甘泉赋似紫宫之峥嵘【音宏】　过秦论遁廵而不敢进【遁千旬反】赵后传逡循固让　霍光传使者旁午【犹言交横也】刘向传水旱饥蝝螽螟蠭午并起【蠭午犹杂遝也】　悼李夫人赋惟幼眇之相羊【犹逍遥也】宋玉风赋徜□中庭【音常羊一本作倘□】　刘向传惓惓之义【与拳同】中庸得一善则拳拳服膺司马迁传拳拳之忠　王商传商言有固疾【读作痼】贾谊传防曰必为锢疾　杜邺传报睚眦【睚音厓举目也眦即眦字目厓也】孔光传厓眦莫不中伤【厓五懈反眦杜懈反】　郊祀志毒冒【毒音代冒莫佩反】西域传赞睹犀象瑇瑁则连珠厓七郡【瑇瑁古代妹】　武帝纪单于待命加嫚【音曼】董仲舒传桀防谩【音慢】　鼂错传在俛卬之间【卬读作仰】王章传今不自激卭【读作昻仰头为卬】　扬雄传横江潭以南兮【往也子放反】又甘泉赋离宫般以相烛兮【古往字】　髙帝纪旗帜皆赤【式志反字或作识作志音义同】食货志旗织加其上【织作炽】叔孙通传设兵张旗志【与帜同式志反】　五行志刘屈牦复坐祝謯要斩【謯侧据反古诅字】上官后传祝謯后宫【謯古诅字】　律厯志黄帝使泠沦【音伦】外纪黄帝纪命伶伦造律吕　扬雄解嘲缥缥有凌云之志【缥匹昭反】扬雄作飘飘相如子虚赋封彊画界【彊读作疆】王子侯表畺土过制【畺与疆同】赵广汉传廋索私屠沽【廋与捜同】王莾传摉索城中【摉与捜同】艺文志易之嗛【又与谦同】　五行志岷山崩痈【读作雍】王莾
　　传长王馆两岸崩邕【读作壅】　蒯通传天下匈匈翟方进传羣下凶凶【匈匈二字虽无音皆当作上声读】　项羽赞頫首延颈【頫古俯字】韩信传俛出跨下【俛亦俯字】　郑宗传皞天罔极【皞与昊同】相如封禅书肇自颢穹生民【颢与昊同】　蘓武传霍光寑其奏赵充国传夜不寝至旦论语终夜不寝【寑与寝同】书曰若畴圻父即诗云祈父【孔氏曰司马掌封畿兵甲古者祈圻畿同字得通用故诗作祈书作圻】
　　字同而义异一
　　大禹谟降水儆予【即孟子谓洚水者洪水也】禹贡北过降水【水名】　伊训臣下不匡其刑墨祭统草艾则墨田蚡传窦婴墨墨不得志【读作黙】家语在厄篇有埃墨堕饭中顔回取而食之昭十四年贪以败官为墨　冏命侍御仆从万章下使之仆仆尔亟拜也　大禹谟汝惟不伐既济卦髙宗伐鬼方车千秋传千秋无伐阅【伐读作阀】诗伐木丁丁　尧典厥民夷【平也】草虫我心则夷【悦也】舜典蛮夷【夷狄】猾夏系辞夷者伤也玉藻灌尊夏后以鸡夷【读作彛】孟子引诗民之秉夷【读曰彛】韩愈罗池庙碑不鄙夷其民　尧典以殷仲春【殷正也】诗忧心殷殷【忧貌】汉文帝赞海内殷冨【盛也】语殷因于夏礼【国名】相如传文君侍者通殷勤【与慇同】　大禹谟皋陶矢厥谟【矢陈也】大东其直如矢【箭也】庄子人间世篇爱马者以筐盛矢【与屎同】雍也夫子矢之【誓也】　太甲惟明明后【君也】曲礼再拜稽首而后对【与后同】　书毋作神羞【耻也】左传可以羞于王公【进也】膳夫掌王之食饮膳羞【致滋味为羞】　又永底烝民之生【致也】梅福传爵禄天下之底石【与砥同】　洪范五皇极【中也】又威用六极【穷也】诗昊天防极【尽也穷也】星有北极室亦有极杜诗仙仗离丹极李白大鹏赋序云可谓神游八极之表倪寛传天子建中和之极【正也】　舜典让于防龙【防舜臣也】大禹谟防防斋栗【敬貌】刘子曰防之一足【兽名】洪范九畴【类也】孟子粪其田畴【说文曰耕治之田也】荀子正论至
　　贤畴四海【成也筹也】前律厯志畴人子弟【与畴同】书畴敢不袛若王之休命【谁也】檀弓畴昔之夜【畴昔也】　无逸君子所其无逸【安也】立政乃惟庶习逸徳之人【过也】孟子遗逸而不怨【遗也】唐文艺传序史家逸其行事【失也】成公三年马逸不能止【奔也】杜诗俊逸鲍叅军【超也】　大禹谟儆戒无虞【度也】国语文王询于八虞【官也】孟子伯者之民驩虞如也【乐也】诗驺虞【兽名】　舜典畴若予工【顺也】庄子人间世吾语若【汝也】汉石显传绶若若耶【长貌】唐儒学传序取三品以上子弟若孙为之【与也】孟子序若此者众【如也】　泰誓毒痡四海老子亭之毒之【王弼注亭谓品其形毒谓成其质】　臣工奄观铚艾【读作乂即乂也】前郊祀志天下艾安【读曰乂治也】王褒传俊艾将自至【读作乂俊乂也】傅介子传不诛无以惩艾【读作乂】　下武昭哉嗣服【事也】论语有事弟子服其劳【用也】又以服事殷【服事也】诗无思不服【畏也】贾谊传服飞入谊舍【读作鵩】书弼成五服又彰施于五彩作服【衣也】　诗麟之定【题也】定之方中【星名】　我将维天其右之【右与祐同】书相成王为左右泰卦以左右民【音左佑助也】　诗采苓舍旃舍旃【之也】王褒传颂荷旃被毳【与氊同】　甘棠召伯所说【息也】问明篇韩非作説难之书　诗胡为乎泥中【胡何也】狼跋其胡【颔也】胡考之宁【遐也】应劭汉仪奏曰宋愚人宝燕石覩者掩口卢胡而笑【笑貌】李□传赞屈万乘之尊自等于古胡【胡人也】　又桓桓武王【桓威也】周礼公执桓圭【植也】周易磐桓利居贞【旋也屯卦】　小心翼翼【防也】书翼日乃瘳【明也】庄子以礼为翼【羽也】　又谷则异室【谷生也】谷旦于差【善也】书既冨方谷【禄也】百谷用成【谷粟也】　又我武维扬【威武也】曲礼堂上布武【迹也】语曰武尽美矣【武王乐名】






　　示儿编卷十九
　　钦定四库全书
　　示儿编卷二十　　　　　　宋　孙奕　撰字说
　　字同而义异二
　　诗鹤鸣于九皋【九折泽也】哀公二十一年鲁人之皋数年【缓也】燕燕于飞【□鸟】嘉賔式燕以衎【安也】　又夏屋渠渠【勤也】前
　　汉呉王传为渠率【大也】后汉蓟子训传儿识父母轩渠笑悦【轩举笑貌】前汉石渠论五经同异【阁名】杜诗忆渠愁只睡【他也】韩诗清沟映汚渠【沟也】　俾尔耆而艾【老也】夜未艾【止也】孟子求三年之艾【草名】　又夀考且寜【考老也】作召公考【成也】书三载考绩【推也】尔雅释名父死曰考淮南子夏后之璜不能无考【瑕也】　又福履将之【履禄也】君子所履【践也】　孝经满而不溢【盈也】维天之命假以溢我汉食货志黄金以溢为名礼乐志郊祀歌舞成八溢【并与益同】　公孙丑下弟子齐宿而后敢言【读作肃】汉哀帝纪宿夜忧劳【读作夙】西域传大宛国有马耆目宿【读作苜蓿】左传再宿为信　息夫躬传仆遫不足数【仆歩木反】庄子人间世篇适有蚉防仆缘　前郊祀志怱明上通【怱与聪同】陈汤传逾怱岭【与葱同】　樊郦等赞虽有兹基【兹读曰镃】匈奴传前世重之兹甚【与滋同益也】书念兹在兹【此也】　李寻传人民繇俗【繇与谣同】鼂错传禹得咎繇【与陶同】髙帝纪常繇【读作傜】　王吉传吸新吐故以练五臧【才浪反】王莽传府臧完具　前地理志市明珠璧流离【与琉璃同】扬雄传亾春秋之彼离【读作披离】易明两作离【卦名】诗彼黍离离【盛貌】旄邱流离之子【别也】班固东都赋僸佅兠离【夷乐名】张良赞髙祖数离困厄【遭也】毛诗注芍药一名将离【草名】文选沈休文诗紫燕光陆离【明也】　食货志赋入贡棐【与篚同】戾太子传母作棐徳【古匪字】书天棐忱辞【辅也】　髙帝发关中老弱未傅者悉诣军【傅音附】鼂错赞爰盎亦善傅防【读曰附】律厯志罢去尤防逺者十七家【与踈同】王吉传布衣防食【与蔬同】　翼奉传般庚迁殷谷永传般乐游畋【并音盘】　乾卦反复道也【复芳服反】叔孙通传惠帝作复道【与复同】髙帝纪防沛为汤沐邑复其民【除也】　雍也亦可以弗畔矣夫【畔背也】左传如农之有畔【田界】诗无然畔援【犹防扈也】　乡党屏气似不息者汉广不可休息髙帝纪臣有息女荅客难喟然长息　雍也今汝画【止也】扬子书心画也【字画】鼂错传计画始行【策也】　扬子或曰人羡久生告子上无或乎王之不智也【惑同】　泰卦后以财成天地之道【财与裁同】贾谊传唯陛下财幸【裁字同】五行志选期门郎有财力者【与才同】文帝纪见马遗财足【与才同】曲礼临财毋茍得【货财】　中孚卦我有好爵吾与尔靡之【靡本作縻同亾池反】文帝纪为酒醪以靡谷者多【音縻】　系词天髙地卑丙吉传西曹地忍之【地但也亦第也】又其臭如兰【香也】乡党臭恶不食【秽也】　又其殆庶几乎
　　【庶幸也】论语既庶矣【众也】　笾人枣防【古栗字】叙传郡中震防【读作栗】又云防取予【老景也】　礼记以共齐盛【共与供同】小明靖共尔位【作防字】　中庸拳拳服膺【胷也】诗戎狄是膺书诞膺天命【上击也下受也】　曲礼儗人必于其伦【比也】食货志黍稷儗儗【盛貌音拟】　少仪客爵居左又礼器周礼曰享先王以玉爵【酒器】孟子周室班爵禄也　经解洁净精防【妙也】又不遗微小毛诗不以微薄废礼【小也】语曰微管仲吾其被髪左衽【无也】　学记善学者如攻坚木论语刚毅木讷近仁檀弓事君有犯无隐【匿也积也】中庸索隐行怪【逸也】孟子恻隐之心【痛也】　荀子哀公篇其马将失【读作逸奔也】杜钦传言失欲之生害也【与逸同】　系词原始要终【要求也】贾谊策一胫之大几如要【读作腰】王莽赞以要名誉【读作邀】论语虽曰不要君吾不信也　扬子般投其斧而习诸扬雄传般倕弃其剞【与班同人名】礼乐志般裔裔【班】赵充国传般师罢兵【音班还也】　孟子有欲为王留行者霍去病传留落不耦孟子我非尧舜之道不敢陈于王前汉史陈陈相因
　　论语子在陈　杨子一卷之书必立之师周易师众也论语加之以师旅　易不速之客三人来【速召也】杨子震乎辰何来之迟而去之速也　易元者善之长也孟子勇士不忘丧其元【首也】书一人元良【大也】董策春秋谓一为元【始也】　司马迁赞或有柢梧【音悟】项羽传诸将莫敢枝梧【音悟】张良等赞魁梧竒伟【音悟言可警悟今人读为吾非也】
　　字异而音同
　　乡党当暑袗絺绤玉藻振絺绤不入公门【与袗同之忍反】　为政非其鬼而祭之谄也表记事君逺而谏则讇也【本亦作谄】传潢污行潦之水食货志川原为黄滹【与潢汚同】　五行
　　志儿嗁腹中【亦作啼】严助传孤子謕号【古啼字】　吕后纪徘徊往来【古裴字】郊祀志神裴回若留放　文帝纪见马遗财足【与裁同】髙惠后文功臣表裁十一二【与财同】鼂错传逺县才至【音才仅也】　王褒传万祥毕溱【读作臻】礼乐志四极爰轃【与臻同】　项籍传楚蠭起之将【古蜂字】过秦论豪杰蜂起东方朔传变诈鏠出谷永传灾异锋起赵广汉传专
　　厉强壮蠭气中山靖王传谗言之徒蠭生【并读曰锋】　相如封禅书逄涌原泉【逄读曰蠭言如逄大原泉也】五行志火长通诗颉之颃之甘泉赋鱼颉而鸟防【胡行反】　诗差池其羽子虚赋柴池茈虎【柴音差参差也茈音此虎音豸不齐也】　刑法志法度异姓诸侯王表堕城销刃【火规反】　礼乐志六合纷员【音云】相如传威武纷云扬雄传纷沄沸渭奋击貌　韦贤传万国□平【古攸字所也】叙传九畴□叙【古攸字】　食货志直为此廪廪也【危也】扬雄传下隂以惨廪兮【廪来感反一读如本字寒凉意】循吏传此廪廪庶几徳让君子之遗风【言有风采也】西域传湏国禀食【给也音廪】　王莽传封劋胡子【子小反】西域传王莽封郭钦为剼胡子【子小反】　枚乘传队入深渊【队直类反】王莽传危亡之祸不隧如髪【直类反】天文志枉矢防至地则石也【读作坠】叙传薄姬防魏【古坠字】　礼乐志王吉疏恩爱寖薄【古浸字】沟洫志西南出寝数百里【古浸字】刘向传灾异甚严延年传浸浸日多【渐也】地理志寖曰五湖【古浸字】中庸君子之道闇然而日章【音暗】文帝纪诏三光晻昧【音暗】律厯志宓戏氏之所以顺天地【宓与伏同】相如传青琹虙
　　妃【虙读作伏】　艺文志蹵【上子六反下巨六反】枚乗传东方朔传作蹵鞠霍去病传作躢鞠　髙帝纪令趋销印又令趣丞相急定功行封【并音促】　孟子舍己之田而芸人之田甫田或耘或耔【音云本亦作芸】　礼运君位危则大臣倍【歩内反】坊记利禄先死者而后生者则民不偝【音倍】　庄十一年禹汤罪已其兴也悖焉【蒲忽反】告子浡然而生梁惠王则苖浡然兴之矣【作勃同】　系词屈信相感而利害生乐记习其俯仰诎伸　郊祀志莫不搤【音厄又与扼同】又嗔目防张良等赞数离困阸【与厄同】太史公传仲尼戹而作春秋翟义传以成三□【古戹字】　刑法志圣人既躬明悊之性【读作哲】叙传圣喆之常【音哲】　孟子抱关击柝货殖传作击【与柝同】　周礼弁师五采缫【音早古藻字】　都宗人国有大故则令祠【本作祷丁老反】　太卜清二瞢【音梦】　占人八簭【音筮】太卜三【音兆】　太祝辨九【音拜】　太胥舍采【音释菜】
　　字同而音异
　　贾谊传贵贱有等而不隃贵【逾同】赵充国传兵难隃度【音遥】韦贤传我王以媮【愉同】襄三十年晋未可媮也【音偷薄也】
　　孝经示之以好恶周礼天地神示【音只】子路行行如也【音项】诗寘彼周行【音航】诗有觉徳行【音幸】论语从之纯如也【从音纵】又从者见之【才用反】诗衡从其畆【平声】檀弓尔无从从【纵字上声】系词造书契【音忌】书帝曰契【音屑】诗死生契阔【音挈】通鉴安
　　帝义熈二年契丹【音乞】　左传叙创通大义【音剏】曲礼头有创则沐【初良反】　礼器牺尊在西【素何反】书牺牷牲用【音羲】易舆説輹【吐活反】诗说于桑田【音税】论语不亦说乎【音悦】　采薇命将率【本亦作帅】二年藻率鞸鞛【音律】祭义古之献茧者其率用此与【音律】　中庸山一卷石之多【卷音权】玉藻龙卷以祭【音衮】论语则可卷而怀之【音卷】毛诗卷阿【音拳曲也】　曲礼定犹与【音又】檀弓下咏斯犹【音摇】　孟子般乐饮酒【音盘】学行般投其斧【音班】相如封禅书般般之兽【古班字】赵充国传般师罢兵【音班】　书十旬弗返【音循】均人丰年则公旬用三日【音均】　论语不能专对【如字】大司徒其民专而长【徒刄反】　孟子今病小愈荀子君子篇天子者形至佚心至愈【音偷】媒氏纯帛无过五旬【音缁】诗白□纯束【音屯】　髙祖纪诸侯罢至戏下【虚为反谓军之旌麾】通鉴髙祖纪项羽进至戏【许宜反地名】荀子文武之道同伏戏【与羲同】大学诗云于戏前王不忘【好胡反】　乐记礼有□　丧服小记□葬者□虞【音赴】　成二年左轮朱殷【音因赤黒色也】诗殷其靁【音隠】　景帝纪罪人不帑匈奴传虚费府帑【台党反】　礼乐志陈舜之后招乐存焉【音韶】项羽赞招八州而朝同列【音翘举也】　扬雄传黙有深湛之思【与沉同】成帝赞湛于酒色【音耽】　大禹谟奄有四海【与淹同】汉郊祀歌神奄畱【与淹同】　论语辟诸草木【音譬】戾太子传辟诸甘泉【音避】洪范惟辟作福【必益反君也】孟子放辟邪侈【与僻同】礼记王制正刑明辟【音辟法也】　张释之传跪而结之【音系】陆贾传尉佗结箕踞【音髻】　尚书推而内之沟中【音纳】沟洫志盟津洛内【音汭】　乐记诗云莫其徳音【莫白反】诗维莫之春【音暮】






　　示儿编卷二十
<子部,杂家类,杂说之属,示儿编>
　　钦定四库全书
　　示儿编卷二十一　　　　　宋　孙奕　撰字説
　　集字
　　【凡诸家小説奥篇隐袠有字音异同皆裒集左方以便考阅庶急于肄业者免泛观之劳也】
　　许慎説文觧字所引六经与今六经字多不同如説文于逑字引书曰旁逑孱功今书作方鸠草木蕲苞今作渐璪火粉米今作藻有能俾防今作乂宅堣夷今作嵎五品不愻今作逊娶于余山今作涂成五服今作弼□三苖今作窜稘三百有六旬今作期元首丛脞哉今作挫譒告之修今作播至于岱宗祡今作柴髙宗梦得説使百工夐求诸野今作营庶草繁无今作庑鸟兽毛今作氄若药不眄今作瞑伦攸殬今作斁西伯戡今作黎誓今作费誓若颠木之甹枿今作由我之不壁今作辟焯见三友今作灼今汝懖懖今作左杖黄戉今作钺与纣战于坶野今作牧一人冕执鈗今作锐堋滛于家今作朋平豒东作今作秩武王惟今作冐于我艰今作扞常皈常任今作伯陈宲赤刀今作寳刖劓黥今作椓乃惟孺子□今作颁　又于玼字引诗曰新台有泚乃作泚陶覆陶穴今作复瓶之矣今作罄譬彼瘣木今作壊彼有屋今作佌痑痑骆马今作啴衣裳□□今作楚墫墫舞我今作蹲邛有防□今作鹝彼薾维何今作尔葛藟荣之今作萦墙有荠今作茨顔如蕣华今作舜山川今作涤食郁及藿今作薁菉竹猗猗今作緑克岐克防今作嶷大夷呬矣今作喙无然呭呭今作泄咠咠幡幡今作防振旅嗔嗔今作阗民之方念吚今作殿屎谓地盖厚不敢不趚今作蹐词之矣今作辑誐以溢我今作假我埶黍稷今作蓺謍謍青蝇今作营兮兮今作挑无我□兮今作魗国歩斯矉今作频　又于犕字引易曰犕牛乗马今作服百谷草木防于地今作丽乎土新而不今作越其牛觢今作掣夫干寉然今作确之离今作昊寷其屋今作丰为馰颡今作的三黩今作渎忼龙有悔今作亢天地□□今作氤氲□升大吉今作允包防今作荒　又于削字引周礼曰任削地今作稍庙门容大鼏七个今作扃赤魃今作茇煣牙外不熑今作兼　又于磒字引春秋曰磒石于宋五今作陨癹夷蕴崇之今作芟　又于防字引孝经曰哭不防今作偯　案古之治经者各有师承各尊其师之所传而成一家之学故字有不同者各因其所传之本而已许氏説文所引乃杂举诸家之本故用字有不同今诸家训注多云故本者乃别本也许氏训字之义而为説文其引经皆不悖于义徐铉稍为之粉饰遂成一家之学后世训释字义者皆以此为宗可谓博矣至于俗字讹谬増损偏旁者亦皆明出于本字之下吝者惜也俗作恡赴者告也俗作讣祚者祭福也俗作胙蹇者蹇蹇也俗作謇緥者襁緥也俗作褓澂者清也俗作澄□者水厓也俗作濵闵者吊也俗作悯尊者酒尊也俗作罇埶者种也俗作蓺雅乌加反楚鸟也俗作鸦创楚良反伤也俗作疮汻呼古反水厓也俗作浒鮏桑经反鱼臭也俗作鯹捼奴禾反两手摩也俗作挼虚邱如反大邱也俗作墟防胡感反揺手也俗作撼已上俗作字皆非是赓者古文续也俗作古行反草者自保反栎实也一曰象斗子可染墨今俗人以为又作皂皁二字皆无意义充耳者塞耳也俗加玉为珫差池后人加足为蹉跎儋何俗作担荷槖佗俗作骆驼裴囘俗作俳佪结环俗作髻鬟滂沛俗作霈劈歴俗作霹雳蝄蜽俗作魍魉秋千俗作秋千嵇字非古也奚氏避难造之低债价停僦伺皆从人后人所加　又有它语训字逴敇角反逺也读为棹防此芮反数祭也读为舂夌为防之防啄琢从豕蟸从彘皆从其声徐皆曰今无此语【谓逴字下数字】　按五方之俗言语不同歴时既久则有不相通晓者毋足怪也许慎说文之后又有玉篇广韵类篇集韵等字书愈广率皆兼载俗书读其书者徃徃不知本始惟观许慎説文解字可以槩见【秦昌朝字谱】
　　东观余论云隋经籍志唐艺文志何逊集皆八防晋天福本但诗两防今世传本是也独春明宋氏有旧本八防特完因借传之又云小宋太一宫诗瑞木千寻耸仙图几吊开注云真诰谓一卷为一吊殊不知真诰所谓防即卷字盖从省文真诰音亦尔非吊字也碧虚子陈景元据真诰以此字即篇字亦误也
　　东皋杂録云尝见人读冐顿音墨突徧阅汉书无此音后出晋书音义又曲逆音句遇事出文选注功臣赞【予以李善文选陆士衡髙祖功臣賛颂捡之无此音俟别借五臣本参攷】
　　史炤通鉴释文冐顿刘伯庄音墨特或读如本字程大昌演繁露云陈平封曲逆侯或读如去遇非也地理志中山国曲逆县得名因濡【乃官反】水至城北曲而西流故曰曲逆章帝丑其名改曰蒲隂则曲逆之读当如本字不当借因【孔殷父珩璜论曰陈平封曲逆侯汉书无别音文选载陆士衡髙祖功臣颂曲逆宏逹好谋能深注曲区句反逆音遇见五臣文选章贡本同】
　　学林新编云前汉地理志上郡有龟兹应劭注曰龟兹音邱慈按字书龟居逵反又居求切盖居求者音鸠亦收在鸠字韵中然则龟兹当音鸠慈而应劭音龟作邱者于字书居求切误调入邱音也其余史书并音龟兹作邱慈实应劭唱其误耳
　　通鉴释文云光武二十二年龟兹前书邱慈今龟音勾邱切兹音沮惟切盖急言耳章懐説
　　通鉴释文安帝义熈二年契丹音乞徼外国名【新唐书契丹音欺讫切又直音乞】
　　演繁露云蕃语以华言译之皆得其近似耳天竺语转而为捐笃身毒唐有吐蕃本秃髪孤
　　秃髪语转遂为吐蕃唃厮罗之父名籛逋乃赞普也怛乃靺鞨也契丹之契读如吃惟新唐书有音冐顿读如黒突惟晋书音义有之汉音义无也不知其何所本然尝怪蕃语入中国其元无本字而以华语记之如捐笃身毒固无所柰何至如龟兹既知其为邱慈何不径以邱慈书之廼借用龟兹以待飜字者而后音读乃明是必有説也华戎语异虽借华字记之尚与本语不全谐恊其必宛转于两字之间如龟近邱而不全为邱必龟邱声合然后相近故不得以一字正命也【新唐书音靺莫着切鞨何莫反又直音末曷反】
　　学林新编云蕃夷名号有他音不读作本字故可汗【音榼寒】阏支【音烟支】谷蠡【音禄棃】狋氏【音权精】浩舋【音阁名】番汗【音盘寒】允吾【音鈆牙】先零【音铣防】凡此皆为它音书亦不载者　旧唐书回纥传云元和四年里迦可汗遣使请改为囘鹘义取囘旋轻防如鹘新囘鹘传贞元四年七月可汗上表请改纥字为鹘　通鉴释文敦煌【音屯皇】康居【下音渠】月氏【下音支】于寘【与阗同】乐浪【音洛郎】浩舋【音诰门】　显宗咸康五年羯部居列切永和二十年索头昔各西北之人以服饰为别号　元兴三年番禺音潘愚南海邑属广州又宋明帝秦始二年番禺上蒲何切下鱼容切南海邑光武纪牂牁上兹郎切下古何切牂牁者系舩栰也
　　楚伐夜郎椓于且兰岸因以名其地　汉髙帝元年殽函上何交切下胡谗切殽山名函谷名或作崤崡乂景帝前三年函谷闗音咸齐和帝纪浏阳力久切长沙邑【予按毛诗浏其清兮音留又力久切今长沙亦呼刘阳为留阳】　魏世祖黄初六年番阳音婆或作鄱汉豫章邑吴芮所封号番君以此至三国鄱阳郡　明帝景初元年山荏任之切汉太山郡有荏县荏山在县东北或音淄东海为荏侯国又三国属魏　晋恵帝永熈元年缪莫六切姓也广韵一屋韵莫六切礼记有缪公又姓也　元宁元年郄隆上抽迟切姓也　愍帝建兴元年郄鉴绮鉴切姓也又元帝大兴二年郄鉴丑之切姓也鉴其名古衔切【又见明帝大宁元年】懐帝永嘉六年郝诜上呵各切姓也下所臻切　大
　　兴二年应詹于陵切姓也詹其名应本自周武王后左传曰邘晋应韩武之穆也　显宗咸康四年鲜于屈鲜于覆姓风俗通曰武王封箕子于朝鲜其子食采于于因氏焉　元兴元年朝鲜上音潮直骄切下音仙　显宗元和三年昝坚上子感切姓也　宋太祖元嘉二十八年恶来哀都切商纣之臣史记曰恶来善谗毁诸侯梁武帝普通六年万俟丑奴音墨棋虏复姓丑奴其
　　名　前汉成帝永始五年翟方进上徒歴切姓也王莽传二年翟义徒歴切亦音泽翟方进之子又曰姓谱徒歴切方进之子　五年侯芭音葩　晋愍帝建兴元年刁勰音协　伧子助耕切楚人别种　周赧王三十六年夫音扶差初加切檀弓下夫差谓行人仪曰是夫也多言夫音扶差音初佳反前汉陆贾传呉王夫差智伯极武而亡师古曰夫音扶差楚宜反　苍梧王元徽二年蛮蜑荡旱切蛮属　元帝大兴二年左卫率所类切与帅同掾俞绢切官属　魏元帝景元四年阉官衣亷切又于检切宫中官门者通作奄　晋恵帝永熈八年賨人徂东切南蛮赋称賨人者乃税赋之家　永熈二年芥上丑迈切下居拜切芥刺鲠也　愍帝建兴二年聼事他丁切古者治官谓之聼事后语省直曰听故加广　堂堂无四壁曰见汉胡建传注　袠直一切书帙谓之书衣　魏嘉平三年造次七到切急遽也　邵陵厉公嘉平五年虮虱上举岂切虱之子也下色栉切齧人虫　张设知亮切陈设也　元帝景元二年比屋毗必切比次也　晋武帝大元十四年浮屠同都切袁宏汉纪浮屠佛也佛者汉言觉也将以觉悟羣生宋武帝元年浮图图或作屠与前浮屠同　五诫音戒释家有五诫二十一年暧昩于代切晻暧暗昩也安帝隆安二年肺附无他音肺腑者如肝肺之总附着也前汉刘向传臣□托肺附师古曰旧觧云肺附谓肝肺相附着犹言心膂一説谓斫木之肺札也自言于帝室犹肺札附于大材木也　宋文帝元嘉二十六年侦丑正切谓觇侦而伺候之也　元徽四年青繖苏旱切葢也　梁武帝天监四年迢遰上田聊切下徒计切谓去相逺也　中大通防乳羙辨切生子免娠也　汉宣帝地节三年绣絪冯絪亦作茵冯读曰凭茵蓐也谓以绣为絪冯　秦十四年説林説难説式拙切难乃旦切説林者广説诸事其多若林故曰説林难者説前人行事与之不同而诘难之按商君传云其事有十余万言又按刘伯荘云説难自是一书非史记所云韩非囚秦説难之篇所谓説难者説音游説之説难音难易之难韩非子传索隐曰説音税难奴干反言游説之道为难故曰説难扬子问明篇韩非作説难之书而卒死乎説难司马曰説音税　汉宣帝二年耳孙耳音仍昆孙之子为耳孙艺苑雌黄曰学林云汉书在纪言耳孙在表言曾孙当从汉书以耳孙为曾孙若音仍则误予谓不然耳字正当作仍音以世数言之曾孙为四世孙为五世仍孙为八世所谓仍孙者即孙之曾孙也晋灼之言当矣彦賔谓耳孙为曾孙非也　综核上子宋切读若总下夏革切读若覈　孝元永光三年舛午上尺兖切下五故切舛错也午逆也　孝成永始五年弟弟徒计切弟弟者言弟能顺理也　王莽传骆驿音洛怿言不絶也　屈彊上其勿切下其两切梗戾也　更始元年屈起渠勿切如山之崛起　魏明帝太和三年于邑上汪胡切呼也通作呜下于及切忧也通作悒前汉中山靖王胜传师古曰于邑短气貎于音呜邑一合反或读如本字　周赧王二十九年刘向説苑作鹯字林鹞属　始皇二十五年蛛蝥之靡上音朱下音矛蜘蛛也靡羙为切与糜同谓糜烂也【以上多见史炤通鉴释文上】　项羽傅杨喜追羽羽咤之喜人马俱惊辟易师古曰辟易谓开张而易其本处辟音壁易音亦　左传襄公二十一年未知见时不敢输币亦不敢暴露暴普卜反史记张仪賛曰世恶苏秦者以其先死而仪振暴其短以扶其説索隐曰暴歩卜反退之南海庙碑云不为表襮音博又逋沃切　又云蜿蜿蜒蜒上音鸳下音延欧公集古录防云以集本校之皆同惟集本云蜿蜿蜒蜒而碑云蜒蜒蜿蜿小异当以碑本为正　扬子君子篇蠢廸捡押温公曰当作捡押押户夹切　重黎篇六国蚩蚩为嬴弱姬卒之屏营温公曰屏音并谓屏营犹旁皇失据之貎予谓今世士大夫表牋结尾有激切屏营之语正用是也故特附于此　周礼地官大司徒注若今度支经用内宰正嵗均其稍食注均调度也上徒吊反下待洛反或如字通鉴释文前哀帝二年调徒吊反调赋也度徒故反用度也　诗何彼秾矣王之车释文曰车声如居今尺奢反韦昭曰古皆音尺奢反从汉以来始有居音　史记燕王刘泽世家张卿田生子説曰今吕氏雅故本推毂髙帝就天下索隠曰推昌谁反通鉴前孝文十四年推毂上通囘反通也下古録反辐所辏也左传成公二年郑邱缓曰自始合茍有险余必下推车陆音昌谁反又他囘反前汉郑当时其推毂上推字无音　澹庵先生胡忠简防保静庵记云静古文作靓攷经史有数义韩奕诗传云祁祁徐也靓也许氏説文云靓召也贾谊鵩赋云澹乎若深涧之靓则取淡泊之义相如上林赋云靓荘刻饬郭璞云靓荘粉白黛黑则取刻饬之义阎朝隐之文如丽服靓荘则取文章靡丽之义然又有以为名者周显王四十八年子谨靓王定立是也按陆徳明靓音静又一音才性反则靓非惟数义亦自两音然祁祁之义一也徳明于风则云舒迟于雅则云徐也此又不可不辩近世学者不精音训如上庠魁选夫子之道忠恕于恕字押谁毁谁誉不知誉字乃在平声故予读保静庵记表而出之贵学者以根经为本【忠简公讳铨】　洪景卢欵乃斋记云二字本书为欵乃见元次山栁子厚集中其音如袄霭涪翁始以欵为虽字异音则同栁元相去久逺流传或譌翁当有所据栁别本或并二字为袄音又别出一霭字非也　又蠙州记云淮蠙书于禹贡今番江渔者采蚌蛤或得琲如芡实有光熖不愧合浦珠字书又出琕玭二字皆与蠙音义同梁马仙琕唐栁玭所名者也　马大年云元城先生尝论汉髙帝功臣曰屠狗贩缯之徒呼缯字与饧相近后捡汉灌婴传注但云帛之总名而已今按韵畧慈陵切注云帛也增咨登切则世人以缯为增诚非也尚书厥篚元纎缟注云元黒缯也缟白缯也释音云似陵反礼运云瘗缯注云币帛曰缯释音似仍反左氏卫文公大帛之冠注云大白厚缯缯疾陵切晋书地理志缯才陵反以诸音义攷之当以疾陵为正【见嬾真子説文元成语録曰然韵切为慈陵又若似陵之近也饧字乃在耕字韵中徐盈切则与似陵不相类但声相近】







　　示儿编卷二十一
　　钦定四库全书
　　示儿编卷二十二　　　　　宋　孙奕　撰字说
　　集字二
　　胡仔苕溪丛话曰元次山集自释曰带笭箵而尽船注【上郎下切下桑荒切】竹器也故唐书音训云读作郎桑见结本集音训又音上力丁切下息拯切取鱼笼也盖有平仄两音字释又云能带笭箵全独保生其语虽恊韵然广韵于庚清青三韵中不收此箵字并于上声迥字韵中收之　又曰退之与崔立之诗云四坐各低面不敢捩眼窥捩音丽琵琶拨也谓左右窥又荷池云未谙鸣槭槭那似卷翻翻又有摵摵井梧踈更殒【摵音缩又音蹙】并到也摵又音索殒落貎　后汉赵壹诗云伊优北堂上肮脏倚门邉音亢葬盖髙抗幸直貎见东坡诗注　东坡和陈履常雪中诗老桧作花真彊项赵次公云颍州多桧而花白指桧为言桧老矣而假雪以为花犹人之彊项不伏其老矣强项字如董宣不屈于公主帝目之强项令东坡次韵滕大夫诗云朅来城下作飞石一礮惊落
　　天骄防次公云礮匹貎反今之炮石也又送鲜于都曹归蜀云籋尽霜湏照碧铜次公云籋读如镊礼部韵亦作籋　山谷笋诗寄东坡云大和诸生窘于用韵又伯时畵揩蛘虎诗云猛虎肉醉初醒时揩摩苛蛘风助威【蛘与痒同】　神宗御制通鉴序云断之以邪正要之以治忽注云要伊消切若要膂之要盖要者众体之所防也凡防其宗者为要之　又云此亦古人述作造端立意之所繇也繇夷周切与由同古由字从由从丂书曰若颠木之有甹孽者也后人省丂字故徐锴曰说文无由字南史刘杳传杳在任昉坐有人饷昉酒而作桭字
　　昉问杳此字是否荅曰葛洪字苑作木旁集韵阵桭【木名汁可为酒或作】　学林云天保为一大人口八十甄仲舒为予舎西土瓦中人董为千里草赵为小月走亨为二口了卓为十日卜李为十八子昌为二日运为军走隆化为贾三刀为州破田为刄凡此皆象形取义非字书偏旁之法也　艺苑雌黄云食品有毕罗者蕃中毕氏罗氏好食此味因以名之今俗乃从食而为饆饠防品有颇陵者昔人自颇陵国其子来因以为名今俗乃从艸而为菠薐呜呼字书之不讲久矣以对为对以辠为罪自秦汉以来则然熈丰间尝有成书是正譌谬学者不能深攷类以穿凿訾之至乃妄有增损如防玉之防去井之一以为来来以刘为丣金刀以货泉为白水真人以裴为非衣小儿以松为十八公以董为千里草以安为两角女以春为一日夫幽为山上挂丝吴为天上有口朱为斗下木兰为门柬草州为三刀罗为天维杳为十八日吉为十一口火为八人昌为两日合为人一口徳为人十四心甄仲舒为予舍西土瓦中人天保为一大人口八十赵为小月走亨为二口了卓为十日卜李为十八子运为军走岳为邱山隆为降化业为苦末以破田为刃以召刀为劭狃于习俗恬不为非甚者果加草而为菓湏加髟而为须景加彡而为影凖去十而为准凤鸟之皇为皇王之皇一也必加凡而为凰燕雀之燕与燕安之燕一也必加鸟而为鷰防加日而为然加火而为燃冈加山而为岗莫加日而为暮若是之类岂非俗学之谬欤　皇朝类苑云古文自变隶其法已错乱后转为楷字愈讹舛殆不可攷如言有口为吴无口为天按字书吴字本从口从□【音抳】非天字也此因近世谬从楷法言之至如两汉篆文尚未废亦有可疑者如汉武帝以隐语召东方朔云先生来来解云来来也按枣字从朿【音刺】不从来此或是汉人所传非当时语如丣金为刘货泉为白水真人此则出于纬书乃汉人之语按刘字从丣【音酉】从金如桺留駵皆从丣非卯字也货从贝真乃从具亦非一体不知縁何如此字书与本史所记必有一误也　学林云沈约传曰约譔四声谱以谓在昔词人累千载而不悟而独得于胸襟穷其妙防自谓入神陆法言论声韵曰吴楚则伤轻清燕赵则伤重浊秦陇则去声为入梁益则平声似去固有即音切而知其义如之于切为诸而已切为耳如是切为尔何不切为盍不可切为叵至于闾里鄙俗亦有以音切为呼者突鸾为团屈陆为曲鹘仑为浑鹘卢为壶忒防为大咳洛为殻初非有师学教授之也天成自然莫知所以约所谓入神殆此类耶　皇朝类苑云切韵之学出于西域汉人训字止曰读如某字未用反切然古语已有二声合为一字者如不可为叵何不为盍如是为尔而已为耳之于为诸之类从西域二合之音盖切字之原也【笔谈】　缃素杂记云古语有二声合为一字者如不可为叵何不为盍而大为耍酷宠为孔从西域二合之音盖切字之原也学者不晓龙钟潦倒之义正如二合之音是也龙钟切为癃字潦倒切为老字谓人之老羸癃疾者即以龙钟潦倒目之其义取此宋子京笔记云孙炎作反切语本出于俚俗常言故谓就为鲫溜凡人不慧者即曰不鲫溜谓团曰突栾谓精曰鲫令谓孔曰窟龙不可胜举而卢仝诗云不鲫溜钝汉林逋诗云团栾空绕百千回是不晓俚人反语逋虽变突为团亦其缪也　容斋随笔云切脚语世人语音有以切脚而称者亦间具之于书史中如以为勃笼槃为勃闲铎为突落叵为不可团为突栾钲为丁宁顶为滴角为矻落蒲为敕卢精为即零螳为突郎旁为歩郎茨为蒺藜锢为骨露窠为窟防是也　容斋随笔云今人书二十字为廿三十字为□四十为皆说文本字也廿音入二十并也□音先合反三十之省便古文也音先立反数名今直以为四十字按秦始皇凡刻石颂徳之辞皆四字一句泰山词曰皇帝临位二十有六年琅琊台颂曰维二十六年皇帝作始之罘颂曰维二十九年时在中春东观颂曰维二十九年皇帝春逰防稽颂曰徳愈修长三十有七年此史记所载每称年者辄五字一句尝得泰山词石本乃书为廿有六年想其余皆如是而太史公误易之或后人传写之讹耳其实四字句也　世说云皕音袐二百为皕廿音入二十为廿丗先合切三十为丗先入切四十为雌黄云重叠之叠古从三日至亡新以三日大盛遂改作三田战阵之阵古用陈至羲之字篇变为阵字遂改为车字画之变因循若此者甚多如蚕字作蚕不知蚕乃音腆字作舡不知舡乃音工书闗作閞閞乃音弁书商作啇啇乃音的书须作湏湏乃音溃书简作蕳蕳乃音艰书本作夲夲乃音淊书体作乃音书美恶字为羙不知羙字从火乃羔羊之羔也书肺腑字为胏不知胏字从乃干胏之胏也以纸为不知字都奚切以券为劵不知劵字逵眷切以夌为麦不知夌字力升切以笔为茟不知茟字兵苖切塲音伤乃以为埸字受音到多以为受字徘徊之徘或用俳字俳乃音排角里之角或用角字角乃音觉以无为旡旡则音既以耒为□□则音劣或以殴击之殴为敺逐或以邉徼之徼为徼□□字先合切乃以为芔木之芔盻字下计切乃以为盼视之盼陜州之陜与陜隘之陜形似同而义不同甲胄之胄与世胄之冑音虽同而字不同邵公奭之邵异乎徳弥卲之卲郤献子之郤异乎以心却之却车防之防音朁有类乎笑言之笑地名之防音大有类乎伏藏之伏以进趋之趋为趍趍乃音驰以图牒之图为啚啚乃音鄙束与朿不分舀与臽无辩甚者以着为着以干为乹以畵为以华为花而制字之法埽地矣　字谱总论讹字云久矣倍书字体分毫防划讹失后学相承遂成即真今攷订其讹谬防于后且如虫之防防音虺字须之湏湏古颒字闗之閞閞音弁字又扶迈反之舡舡音航商之啇啇音的蚕之蚕蚕音腆盐之盬盬音古美之羙羙音羔体之音坋本之夲夲音淊匹之疋疋音雅又音所麦之夌夌音陵凡此非为讹失是全不识字也　又如顾之頋霸之覇乔之□献之献国之囯庙之庿乱之乱杀之煞趋之趍亏之钱之□齐之斉斋之斎学之斈台之防寳之宝驱之駈栖之栖瓮之瓮兔之兎迟之遅着之着防之栗绳之防饭之飰备之偹猪之猪邹之邹若之肃之□襄之防继之継断之断嬭之妳狝之狝轸之诊珍之珎参之叅泰之防□之恭醉之酔凡此皆俗书也　又有暴字之类者上有日矣旁又加日焉类如莫之暮基之然之燃冈之岗凡此皆偏旁之赘者也　又有尊墫字只一字耳而旁又加木焉如昏之婚女之汝匊之掬与之欤回之廻园之薗果之菓席之蓆凡此皆偏旁又赘者如宜防富宼皆从宀而俗书冝冥冨冦而从冖冲况梁凉皆从水而俗书冲况梁凉而从冫冫音氷字厅皆从广而俗皆从厂博协皆从十俗皆从小　又有偏旁相错者如舀臽相似取耴相乱束朿不分奕弈无辨鸟隹通用月月同体凡此皆俗书之讹也近时以来用字之的当以监本省韵及广韵玉篇集韵为正韵非不正也其如锓木匠士何皆不可攷订况广韵虽分明注为俗字而集韵所载则真俗相乱耳学者可不审诸　雌黄云晋宋以来多能书者至梁大变萧子云改易字体邵陵王颇行伪字前上为草能傍作长之类是也至为一字唯见数防或妄斟酌遂使转移北朝丧乱之余书迹猥陋専辄造字猥拙甚于江南乃以百念为忧言反为变不用为罢追来为归更生为苏先人为老如此非一徧满经传　又云李济翁资暇录云俗之误谈何限呼郡刺史为刺史谓官渉为官陟振□为喷涕呿口为爱富□斗为煴剪刀为箭防为幕礼为里予攷字书煴于问切以火伸物则知呼□斗为煴当用此字济翁不攷一槩谓之误谈非也　无亦作亡自古只用此二字秦时始以无字为有无之字说文曰无文甫切今借为有无字玉篇云□文甫切繁英丰盛也今为有无字古之经书皆篆文秦变篆为隶多改其字形诗书周礼春秋礼记论语皆用无字乃变篆为隶者改之惟周易首尾尽用无字盖变隶时不曾改易不在焚之数亦不得而改至于亡字亦有存而不改者论语曰有若亡亡而为有人皆有兄弟我独亡焉能为亡不如诸夏之亡也以上亡字独不改者盖变隶时误读为存亡之亡故存而不改也史书亦多用之为无汉书曰内亡骨肉本根之辅外亡尺土藩翊之卫又曰朝亡废官邑亡敖民地亡旷土国亡捐瘠司马相如赋曰亡是翁者贾山曰钱者亡用器也翟方进士茍能亡耻汉书用亡字甚多　敕字亦作勅字此诏敇之字也敕不若勑也从力则顺于行草书而美看故古今写敕字惟用从力之勅然世俗写束字并作来形写敕为者盖俗书变束为来也说文玉篇广韵勑字并音赉惟集韵来字韵中有勑字又于防字下收勑注曰相承用作勑字盖言相承用则无用勑字　雌黄云劳勑之勑洛代反诏敕之敕蓄力切世俗多以勑为敕縁敕字古从力是以因循致误集韵既于去声代字韵出勑字又于入声职字韵列一勑字于敕字之下注云勑本音赉世以为敕字行之久矣夫勑既非敕字实出于世习之误敕字下自不当收此字亦集韵之误　邵氏闻见后录云文彦博本姓敬其曾大父避石晋髙祖讳更姓文至汉复姓敬入本朝其大父避翼祖讳又更姓文初敬氏避讳各用其一偏或为文氏或为茍氏然敬字从□【音棘】非茍也从攴非文也俱非其一偏也　吕氏家塾记太宗欲相正恵公左右或曰吕端之为人糊涂【读为鹘突】帝曰端小事糊涂大事不糊涂决意相之　栁子厚诗云善幻迷氷火齐谐笑栢涂注云东方朔传老栢涂涂音茶　又云犹讶雉为鷨音华雉也即孔安国注益稷篇华虫之义　东坡和刘景文雪诗童子愁氷砚佳人苦胶杯次公云胶字去声与白乐天一堞胶牙饧之胶同胶杯虽出庄子置杯焉则胶而此所谓胶杯乃是酒冻也　又次韵子由栁湖感物诗胡为讥评【去声】不少借生意凌挫难为繁　又谢陈季常恵一揞巾于感反藏也　又次韵周种惠石棹诗皆鼎铛之意想与铫同　山谷云能奴登切兽名熊属足似尘鹿絶有力故有絶人之才者谓之能能奴来切三足鳖也今徐季海于来字韵用法士多坏能乃是僧似鳖耳然魏晋人作诗多如此借韵　潘子真云曾子固言阿房宫赋鼎铛玊石珠瑰金砾弃掷逦迤秦人视之亦不甚惜瑰当作块盖言秦人视珠玉如土块瓦砾也洪驹父云牧之云未雩何龙鲍钦止谓予言古本是
　　未云何龙当以此为是　摭言云李相读春秋误以叔孙婼敕畧呼为敕晷有小吏曰某缘师受误呼文字今闻相公呼婼为婼方悟之耳公曰不然因捡释文果敕畧反公大惭号小吏为一字师　李阳冰上李大夫古篆书云常痛孔壁遗文汲□简年代浸逺谬误滋多蔡中郎【邕】以丰同豊李丞相【斯】将束为宋鱼鲁一惑泾渭同流　抱朴子云书三写鱼成鲁帝成虎　刘歆七畧云古文或误以见为典以陶为隂　蔡邕撰郭有道碑文先生讳泰字林宗其先出自有周王季之穆有虢叔者实有懿徳文王咨焉建国命氏或谓之郭即其后也【李善曰髙诱战国防注曰郭古文虢字也】嵇康养生论云内怀殷忧则逹旦不瞑【李善曰瞑古眠字刘良曰闭目曰眠】　学林云格亦音阁前汉文三王传太后欲以梁王为嗣大臣及袁盎等有所闗说太后议格苏林注曰格音阁义纵传杨可方受告緍纵以为此乱民捕其可使者天子闻以为废格沮事汉书音义曰废格诏书沮已成之事师古曰格音阁凡此皆读为阁礼记发然后禁则扞格而不胜注读曰冻之陆徳明释文云恪胡格反一音户各反格胡客反又户隔反凡此读为胡客反又史记杨防传云置伯格长胡广曰格古村落字街陌屯落皆设督长也前汉杨仆传云置伯落长师古曰置伯及邑落之长【予考前汉落长之语乃在王温舒传非杨仆传也】则知史记读格为落凡此格读为落　学林云孟子曰士未可以言而言是以言餂之也赵岐注曰餂取也郭璞注曰方言音忝谓取物也其字从金亦作奴兼切玉篇食部有餂字注曰逹兼切古甜字广韵曰餂他防切取也义与孟子合孙奭音义餂奴兼切礼部韵奴防切　公羊传昭公二十年恶恶止其身善善及子孙恶恶并如字一读上乌路反又定公八年睋而锓其板睋五多反锓本又作鑯七防反又且审反以爪刻镂敛板也　古汲髙元之茶甘录云杜子美哀贬台州郑司户防诗云荟蕞何技痒荟乌外切草多貌蕞在最切又徂外切小也防自谓著书虽多而皆碎小之事也后人传写误为防粹谓防集其纯粹失之逺矣痒以两切痒也谓人有艺技不能自忍如人之痒也甫谓防私着国史者不能自忍也尔唐史氏谓防集当世事著书八十篇目其书为防粹亦承袭之误矣　邵氏闻见后录云前汉叙传外博四荒按书外薄四海博字为误魏髙堂隆传是用大简按诗是用大諌简字为误后汉书方术传怀协道艺当作挟字胡广传议者剥异当作駮字朱浮传保宥生人当作祐字王允乳药求死当作茹字【珩璜论此一叚并同但王允作充字】史官失于是正类此者不一王荆公晚喜说字客曰覇字何以从西荆公以西在方域主杀伐累言数百不休或曰霸从雨不从西荆公辄曰如时雨化之耳其学务凿无定论类此　刘器之与东坡元祐初同朝东坡勇于为义或失之过则器之必约以典故东坡至发怒曰何处把上【把去声农人乗以事田之具】获得一刘正言来知得许多典故　防州古名朐防朐音蠢又音劬防如尹反又音忍蚯蚓也　崔偓佺淳化中判国子监有字学太宗问曰李觉尝言四皓中一人姓或云用上加一撇或云用上加一防果何音偓佺曰臣闻刀下用音两防下用鹿音用上一撇一防俱不成字四皓中一人甪里先生也予谓今书甪里用上加撇者非是　俗语借与人书为一痴还书与人为一痴予每疑此语近薄借书还书理也何痴云后见王乐道与前穆四书出师颂书函中最妙絶古语借书一瓻还书一瓻欲以酒二尊徃知却例外物不敢因捡说文瓻抽遅反亦音絺注云酒器古以借书葢俗误以为痴也【并邵氏闻见后録】　顔氏家训云文字者坟籍根本世之学徒多不晓字读五经者是徐邈而非许慎习赋诵者信褚诠而忽吕忱明史记者専皮邹而废篆籀学汉书者恱应苏而畧苍雅不知书音是其枝叶小学乃其宗系晋宋以来所以部帙楷正可观不无俗字非其大损至梁天监之间斯风未变大同之末讹替滋生萧子云改易字体邵陵王颇行伪字【前上为草能傍作长之类是也】朝野翕然以为楷式畵虎不成多所伤败尔后坟籍畧不可看北朝丧乱之余书迹鄙陋加以専辄造字猥拙甚于江南乃以百念为忧言反为变不用为罢追来为归更生为苏先人为老如此非一徧满经传或曰今经典子皆谓非说文所言子皆云是然则许慎胜孔子乎曰今之经典皆孔子手迹耶客曰今之说文皆许慎乎荅曰许慎捡以六文贯以部分使不得误误则觉之孔子存其义而不论其文也先儒尚得改文从意何况书写流传耶必如左传止戈为武反正为乏皿虫为蛊亥有二首六身之类后人自不得辄改也安敢以说文校其是非哉且余亦不専以说文为是也其有援引经传与今乖者未之敢从大抵服其为书櫽括有条例剖防穷根源郑注书往往引其为证若不信其说则防防不知一防一画有何意焉世间小学者不通古今必依小篆是正书记及尔雅三苍说文岂能悉得苍颉本指哉亦是随代损益各有同异西晋已徃字书何可全非但令体例成就不为専辄耳古字多假借以中为仲以说为恱以召为邵以间为闲如此之徒亦不劳改自有讹谬过成鄙俗乱旁为舌揖下无耳席中加帯恶上安西鼔外设皮凿头生毁猎化为獦【音葛兽名出山海经】竉变成宠【竉音郎动反孔也故从宂】如此之类不可不治吾昔初看说文嗤薄世字从正则惧人不识随俗则意嫌其非畧是不得下笔也所见渐广更知通变救前之执将欲半焉若文章著述犹择防相影响者行之官曹文书世间尺牍□不违俗也　杨文公谈苑云今之姓胥姓雍者皆平声春秋胥臣汉雍齿唐雍陶皆是也蜀中作上声去声呼之盖蜀人率以平为去　陈晔碎录云南粤志载岭南字【音匾】【音矮】【音稳】似此有十数字皆以意为之又云数之大字皆是借用専壹疑贰相参放肆军伍水陆胶防把捌琼玖收拾叔伯阡陌万舞　又云善字从口恶字从心喜怒字亦然












　　示儿编卷二十二
　　钦定四库全书
　　示儿编卷二十三　　　　　宋　孙奕　撰字说
　　集字三
　　谢晖铜雀台诗云繐帷飘井干尊酒若平生五臣注铜雀台一名井干楼学林按干音翰史记始皇幽母于咸阳宫谏者杀之于井干阙下又汉武帝立井干楼髙五十丈汉郊祀志亦云师古注曰井干楼积木而髙于楼若井干之形也井干者井上木栏也其形或四或八又谓之银牀皆井栏也　扬子重黎篇或问茅焦厯井干之司马曰干音韩井干谓始皇杀諌者二十七人积尸阙下如井干之状　鲁直诗云君家氷茄白银色殊胜埧里紫彭亨注云埧必驾切蜀人谓平川曰埧　刘器之元城语录云襄公三十年所谓亥二首六身者注云亥字二画在上并三六为身如算之六盖古之亥字如此写故曰二首六身其下六画如算子三个六数也所谓下二如身是其日数者注云下亥上二画立置身傍盖如者往也移下亥上二画往于亥字身反则当如此□写其左竪者二画乃二万也其右重者六画乃三个算字六数则六千六百六旬也故曰是其日数也且四百四十五甲子合得二万六千七百今乃差四十日者则前所谓其季于今三之一谓其末甲子才得二十日故少四十日也　孔毅父珩璜论云王弼注易鼎折足其形渥凶以为沾濡之形也新唐史元载赞以为刑剭广韵剭音屋又音握郑周礼注剭诛谓所杀不于市而以适甸师氏【邵氏闻见录云王弼注鼎折足覆公餗其形渥凶以为沾濡之形也盖弼不知古易形作刑渥作剭剭音屋故新唐史元载赞用刑剭亦周礼剭注云】　珩璜论云朝请音才性反非请托之请也见成帝纪注　又云古字通用后人草则加草木则加木遂相承而不知也如倚卓遂作椅桐之椅棹船之棹防者于此听事也只作听字后人以为屋也加广【冝检切】如庭庑之类今讹遂作厂字玉篇厂【呼旦切】者山石之厓岩人可居也今礼部韵亦讹也　学林云古篆五字为义象隂阳交乂之义午字亦取此义周礼壶涿氏掌除水虫以牡橭午贯象齿而沉之则其神死郑氏注曰午故书为五杜子春曰五贯当为午盖用象齿交五贯于橭木之上也故书别本周礼也故书作五则午五通用明矣史书旁午者四通八逹皆通亦纵横交互之义也端五或作端午亦见通用资暇录云者非也【李文正资暇集云周处风土记仲夏端五烹鹜黍端始也谓五月初五日也今书端午其义无取予家元和中端五诏书并无作端午字】　雌黄云江南有小栗谓之茅栗音草茅之沈存中云正所谓茅庄子云狙公赋芧者音屿本草有羊蹄一名葍陶隐居云今人呼为秃菜盖葍音之讹诗曰言采其葍茅与芧其文相近葍与秃其声相近故其讹如此　窃怪杜诗有皂雕寒始急白乐天诗有千呼万唤始出来二者似渉语病司马温公云始字皆作去声读若从上声尤可恠笑故李希声云始有二音终始之始则音上声万物资始是也有所宿留而今甫然者则音去声蝉始鸣是也寒始急始出来亦蝉始鸣之类乎【同上】　古今诗话云诗人用也字本皆音夜杜云青袍也自公元稹云也向慈恩寺里逰今人读如字非也　程大昌演繁露云周礼廉能之类诸家虽训防为察常疑理不相附因阅汉髙帝纪诏防问有不如吾诏者以重论之顔氏曰防字本作覝其音同乃知防之为察本覝字也有觇视之义后汉冯衍传说鲍永曰然而诸将虏掠饥者毛食寒
　　者裸跣注云毛草也太子贤按衍传毛作无今俗语犹然或古亦通用乎耗矣哀哉注以耗为毛毛无也唐黄繙绰谐语以赐绯毛鱼袋借毛为无则知闽人之语亦有本　古字不拘偏旁多借同声用之汉志畴人疑筹人也从算歴言之比畴列之畴于义为径【并演繁露】　马大年嬾真子录云俗谚云一钩丝能得防时络以谕小人之逐目前之乐也然钩字合作緰太经务之次五曰蜘蛛之务不如蚕一緰之利緰音七侯切与钩同音今以太经证之故钩当作緰　又云二十八宿今韵畧所呼与世俗所呼徃徃不同韵畧宿音綉亢音刚氐音低觜音訾皆非也何以言之二十八宿谓之二十八舍又谓之二十八次次也舎也皆有止宿之意今乃音綉此何理也尔雅云夀星角亢也注云数起角亢列宿之长故有髙亢之义今乃音刚非也尔雅天根氐也注云亢下系于氐若木之有根其义如周礼四圭有邸汉书诸侯王邸之邸音低误矣西方白虎而参觜为虎首故有觜之义音訾误矣彼韵畧不知但欲异于俗不知害于义也学者当如其字呼之【洪景卢容斋随笔云二十八宿宿音秀若考其义则止当读如本音书记前人有说如此说苑卞恨篇吴之晋生运炁于五行所谓宿者日月五星之所宿也其义昭然】　鲁臧武仲名纥孔子父鄹人纥乃叔梁纥也皆音恨发切而世人多呼为核有一小说唐萧颍士轻薄有同人误呼武仲名因曰汝纥字也不识或以为瞎字也不识误矣　今之士人简尺中或以薢茩易邂逅字非也离骚经云制芰荷以为衣兮王逸注云芰菱也秦人曰薢茩薢音皆茩音茍仆仕于关陜之间不闻此呼正恐王逸别有义尔　文房四物见于传记者若纸笔墨皆有据至于砚即不见之独前汉张彭祖少与上同研席书又薛宣思省吏职下至笔研皆为设方畧盖古无砚字古人诸事简易凡研墨处不必砚但可研处即为之尔矛楯螭坳载于前世不若今世事事冗长故只谓之研不谓之砚然伍缉之北征记孔子庙中有石砚一枚乃夫子平生物非经史不足信　前汉百官表少府之属官凡五十余人有导官掌米谷以奉至尊然学者多疑导字之义仆攷唐百官志防官令掌防择米麦凡九谷皆随精粗考其耗损而供然导字下从寸唐防字下从禾今按韵畧瑞禾一茎六穗谓之防恐唐以瑞禾名官也仆尝以此问仆舅氏笑云此盖读司马长卿封禅书误耳书云防一茎六穂于庖注云防择也一茎六穗谓嘉禾之米也后人误以瑞禾为防遂并官名失之可一笑也【并真】　通鉴释文云晋恵帝永熈七年宁馨晋书音义宁而以音之宁馨犹言阿堵阿堵之义盖指物之称　演繁露云山涛见王衍曰何物老妪生宁馨儿宁作去声馨音亨今南人尚言之犹言恁地也宋前废帝悖逆太后怒语侍者曰将刀来割我腹那得生宁馨儿此两宁馨同为一意　雌黄云晋书宁馨儿宁字相传多作去声如唐人诗云家无阿堵物门有宁馨儿是也而刘梦得诗为问中华学道者防人防猛得宁馨则又作平声　南部新书云天寳四载改尚书无颇作陂　顔氏家训云太史公曰宁为鸡口无为牛后此是删战国防耳按延防音义曰尸鸡中之主从牛子然则口当为尸后当为从俗写误也　甫者男子之美称古书多假借为父字北人遂无一人呼为甫者唯管仲范增之号湏依字读耳　谈苑云千字文题云防员外防骑侍郎周兴嗣次韵防字乃梁字传写误耳时帝王命令尚未称防至唐显庆中始云不经凤阁鸾台不得称防防之名始定于此　笔谈云王圣美治字学以为右文古之字书皆从左文凡字其类在左其义在右如木类其左皆从木所谓右文者皆戋小也水之小者曰浅金之小者曰钱贝之小者曰贱如此之类皆以戋为义也　遯斋闲览曰今士俗同讹者岂唯打字如不字本方鸠切人皆以逋骨反呼之遍检诸韵并无此音归田录云世俗语讹君子小人同其谬者惟打字【打音丁雅】其义本谓考击故人相殴以物相击皆谓之打而工造金银器亦谓之打可矣盖有捶击之义也至于造舟车曰打船打车网鱼曰打鱼汲水曰打水役夫饷饭曰打飰兵士给衣粮曰打衣粮从者执伞曰打伞以糊粘纸曰打粘以丈尺量地曰打量举手试眼之昏明曰打试徧检字书了无此字【音丁雅者】其义主考击之打自音谪耿以字学言之打字从手从丁丁又击物之声故音谪耿为是不知因何转为丁雅也　又云京师食店卖酸防者皆大出牌榜而俚俗昧于字法转酸从食防从臽有滑稽子谓人曰彼家卖馂馅【音俊切】不知何物也饮食四方异宜而名号亦随时俗言语不同至或传者转失其本汤饼唐人谓之不托今俗谓之馎饦晋束晳饼赋有馒头薄持起溲牢丸之号惟馒头至今名存而起溲牢丸莫晓何物薄持荀氏又谓薄夜亦莫知何物也　集古录跋云汉北海相景君碑铭有云不永麋夀余家集録三代古器铭有云眉夀者皆为麋盖古字简少通用至汉犹然也　又汉樊毅华岳碑云周礼识方氏华谓之西岳其字画颇定惟以周礼职方为识方氏其字畵分明非讹缺疑当时周礼之学自如此盖识志其义皆通也　又汉张表碑云有畔利正之语畔疑是盘文字简少假借尔　又邓乂碑考其事迹即魏邓艾碑也艾于三国时为名将史与兖州人皆不应误而艾乂二名不同如此余谓古人艾乂常通用汉书曰黎民艾安与惩艾创艾注皆读为乂岂非邓侯名艾音乂而书碑者从省欤后人读史无音注乃直以为蒿艾之艾而流俗转失　程大昌攷古编云史记尧本纪载书钦哉惟刑之静哉徐广曰今文尚书云惟刑之谧哉司马贞索隐曰按古文作恤哉今文是伏生口诵恤谧相近遂作谧也　又云孟子孝子之心为不若是恝徐锴曰说文无恝字至心部字引孟子为释乃用字从心从介其义为忽与今孟子文不同凡说文引六经论孟多异今文不独防画偏旁虽其语意皆不同也　贡父诗话云前世所称驵侩驵【子党切】今人谓之牙韩文公赠玉川诗曰水北山人得名声去年去作幕下士水南山人又继徃鞍马仆从塞闾里少室山人索贾髙两以谏官徴不起又云先生有才湏大用宰相未许终不仕王向子直谓韩公与处士作牙人商度物贾也驵侩谓牙者世不晓所谓道源云本谓之互即互市事尔唐人书互字作防防字似互字因转读为牙其理如可信或云何得举世同词盖不足怪今人以万为力以千为丿亦人人道之也　雌黄云尝攷韦曜博奕论曰所志不出一枰之上所务不过方罫之间方言曰投博谓之枰皮兵切今俗读作北萌切尔雅曰孙之子为曾孙又曰王父之考为曾祖郭璞注曾犹重也当音层今俗多读作曾酒缸谓之缸其字从缶罂也下江切今俗多与釭字相乱读作古双切殊不知釭乃车毂中铁又灯也与酒缸不同顾眄谓之眄其字从丏斜视也芙甸切今俗多与盼字相乱读作匹苋切殊不知盼乃美目与顾眄不同是皆俗学讹呼字如此　又云古人制字皆有意义后世有因忌讳而妄为之改易者有以私意而撰成俗字者如秦始皇以辠字似皇字因改作罪宋明帝以騧字似祸字因改作文帝以随去辵而为隋光武以洛去水而为雒此类以朴音俗以朴为朴尔予谓唐韵朴朴二字并匹角切惟韵畧止有朴字孙谔曰按汉文纪示敦朴为天下先今韵无朴字乞附入觉字韵押由此观之则朴与朴同集韵乃景文撰定凡字训悉本许慎说文去声既出朴字蒲候切入声又出朴字与朴字同匹角切则与笔记所谓朴无朴音者不同矣岂景文而自为矛盾乎　顔氏家训云世称匆匆不知所由按说文云匆者州里所建之旗象其柄及三防之形所以趣民事故匆遽者称为匆匆　蔡襄茶录云茶色贵白而饼茶多以珍膏油【去声】其面故有青黄紫黑之异　又云茶碾以银或铁为之黄金性柔铜及鍮石皆能生鯹【音星】不入用　邵氏闻见后录云宋景文公纳子妇三日其妇家馈食物书云以食物暖女公曰暖字错用从食从而从大其子退检字书博雅中出餪字注云女嫁三日饷食为餪女　幕府燕居録云唐韵防字部有揠字经字部有蟫字揠苖本以轧为音讹作干字遂入防部尔雅蟫白鱼本以滛为音讹作泾字遂入经部韵中似此甚多　元结恶曲云鸣呼曲为之小为大之渐曲为之也有何不可奸邪凶恶其闗【音由】乎　闗子明易传十一篇率多竒字以生为坐以象为乌以一为□以三为弎　亢仓子多古文书以事为□以其为下　贡父诗话云司马君实常论九旗之名旗与旂相近缓急何以区别小雅庭燎夜向晨言观其旂左传龙尾伏辰取虢之旂当为芹音耳闽中人言清浊之音则不改言丹青之青为萋又以中为蒸虫为尘不知旂本是芹亦闽中人语转青中为萋蒸也珩璜论云诗思乐泮水薄采其芹鲁侯戾止言观其旂左传丙之辰龙尾伏辰均服振振取虢之旂鹑之贲贲天策焞焞火中成军虢公其奔旂字从斤以诗与左传验之合音芹字芹畿声相近故后人相承呼之讹矣　古今诗话云乐天诗云请钱不早朝请作平声唐人语也今人不用厮字唐人作斯音五代时作入声陶谷诗云尖檐防子卑凡厮是也乐天又云金屑琵琶槽雪摆胡胜厮胡语与今人同　章圣朝试天徳清明赋有闽士破题云天道如何仰之弥髙【读作歌】防考试者亦闽人遂中选又荆南士人云吟雪诗用先字韵其末句云十二前渐渐添【读添为天】　曲礼曰以足蹙路马刍者有诛陆音蹙又作蹴徐采六反又子六反礼器云不然则已蹙子六反又音促　韵语阳秋云近世作文者多以紫荷槖作侍从使不知其误晋舆服志云八座尚书则荷紫以生紫为袷槖缀之服外加于左肩所谓荷紫者非芰荷之荷乃负荷之荷也人徒见南史着荷叶槖四字遂作一句读之殊不知晋书荷紫之义　史记韩安国传臣以三万人众不敌褆取辱耳徐广曰褆一作祗也　南史王筠传沈约制郊居赋缔思积时尤未都毕示筠草筠读至雌霓【五的反】连蜷约抚掌欣忭曰仆常恐人呼为霓【五兮反】学林云南史沈约作郊居赋以章草示王筠读之至雌霓连蜷抚掌恐人读作雌霓【平声】郊居赋注【五结反】与齧同音本朝范蜀公镇召试学士院用彩霓字作平声考试者判郊居赋霓为入声景仁为失韵除馆阁校勘学者皆为景仁愤郁按霓字虽有两音然文士用霓【倪】音多而齧者少若専用雌霓则当音齧若泛用霓字则倪音可通用杜甫石龛诗驱车石龛下仲冬见虹霓于迷字押韵又滕王亭子诗尚思鼓吹入千骑把霓旌凡此以霓作平声押何伤【并学林】　明皇杂录云刘晏以神童为秘书省正字上问汝为正字正得防字晏曰天下字皆正唯朋字未正侯鲭录云海物异名云江珧柱其甲美如玉肉柱肤
　　寸郭景纯江赋云玉珧海月土肉石华世人不用此珧字乃是未知此耳　杨亿说苑云徐锴仕江左至中书舎人校秘书时吴淑为校理古乐府中有槮字淑多改为操盖章草之变锴曰非可以一例若渔阳掺者音七鉴反三挝鼔也祢衡作渔阳参挝古謌云邉城晏开渔阳掺黄尘萧萧白日暗淑叹伏之







　　示儿编卷二十三
