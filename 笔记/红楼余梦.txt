红楼余梦 清 毗陵绮缘 

　　绮缘之草《反聊斋》已三万言，才及全稿四之一。而此三万言者，皆所以写众生之幻象耳。众生既有幻象，则绮缘胡独而无幻象；众生之幻象既尝述之，则绮缘之幻象又何可独付阙如耶！于是濡我秃笔，砑我残笺，以写绮缘之幻象焉。嗟乎！文字有限而哀感无穷，愿阅者尽作痴人说梦观：而视为《反聊斋》之赘疣可也。 

　　畴昔之夜，月朋如水，迷离花影，斜倚阑干。邻闺小儿女方凭阑望月，珠帘斜卷，罗衣凌风，娇语曰：“下界龌龊，勿宜久留。姬娥姊姊，盍飞来妆阁作竟夕谈！”奈月儿不情，竟破云西去。则喁喁作娇詈，更手热百和之香，一缕温馨之气，侵帘而人。中人欲醉，把卷倚榻，栩栩然几欲仙去。幸而鹦鹉多情；曼声唤起，披襟而出，薄爱侵人。仰见苍天黯淡，缺陷处星罗棋布，黑气蒸腾，窃叹女娲有灵亦当束手。而足下则孽海无涯，奔腾澎湃；脱一失足，超拔无从。缘是中；而惴惴，不敢稍迩。然四顾迷茫，旧途且失，幸而有扁舟乘风飘来，亟援而登之，杳无驶—者，仅有短桨在，姑试操之，破浪而行。初学操舟，苦无把握，幸而立志弥坚，亦不复畏。 

　　久之，诞登彼岸，立觉花明柳暗，风景特殊。红桃绿树，互列成行；莺燕之属，争弄舌作娇啼：闻之心旷。遥及粉垣，逶迤杳不知其所止。朱门洞辟，兽环犹摇曳作声；虹梁鸳瓦，俨然世家。顾终寂然无人迹，然心切观光，贸然径人。行逾时，亦不知第广几许，仅见夏屋渠渠，若蜂房水涡而已。 

　　久之，忽见翠嶂插天，怪石峥嵘兀立，高数十仞，当道相阻，殊苦闷塞。亟转而越之，则豁然开朗。丽景顿呈，直如人山阴道上，令人应接不暇。梅冈竹坞，芸阁兰轩，相间不绝。陈设结构，尤雅洁绝伦。偶坐而稍憩，似有娇音宛转为微风度人，且有粉白黛绿者数辈，翩然自窗下过。虽云鬓花颜未能领略，而香择微闻亦足助人绮思。默坐既久，窃恐孟浪，则更循道以出。春泥润滑，犹见纤纤弓影缭乱其间。四顾景物，依稀是儿时钓游之所。前度刘郎，重采崔护，前尘影事涌上心头，不禁怆然有感。 

　　信步至一处，红棠憔悴绿蕉宛转，更有雅屋数椽掩映其间，纸醉金迷穷极富丽。试仰首望门额，则有“怡红快绿”四字标题其上，中心零岩然，夙慧顿现。欲起推扉，继复自敛。忽闻户内有声呖呖，如鼓莺簧，曰：“宝玉年如许大，犹未脱呆态。今又不知何处去？非特太夫人等悬念不辍，即侬等亦难卸仔肩，寻觅欲死。偌大园林，行且踏遍，终不见伊人片影。岂仍随癞僧跛道往参野狐禅耶？恐姑娘辈恶作剧，特匿之以愚我辈耳。而小鬟等亦漫无约束，终日嬉戏。帘外红棠，落花如锦，浑不知扫；文鸳之属亦冻馁欲死，未尝稍问讯。莫待阿侬怒时，准备精皮肤一顿打也。”旋闻有答者曰：“晴雯，勿尔。宝二爷非稚子，勿致迷途，会当有’日归，勿用亟亟也。今盍共理针黹去，前代缝茜罗抹胸，所绣双鸳犹未成也。”自是遂寂无声息，予亦舍而他去。 

　　不数武，有流水潺潺环绕身右，依稀有“沁芳闸’三字勒诸石上。落花片片成阵飘来，乱拂襟袖，掬而视之，嫩白嫣红余芳犹在，因以投诸清流，俾春去之无痕。而彼岸又有丽姝三数，度石桥而来。长裙纤带，似非时世装；笑语喁喁，隐约可辨。 

　　余始悔此来突兀，亟潜身花阴中，踞石暂避。微闻紫衣者笑曰：“流光荏苒，又值落花佳节，飞絮良辰矣+小薛果清才未尽者，盍更填《西江月》一阕？以贾余勇，可瞩梅家郎相和也。”茜衣者吃吃笑曰：“云姊莫便逞利舌，当念圃中芍药，行且着花，更阅数旬又可高卧其中，续邯郸旧梦。际此风和日丽，当勿虑着凉也。”其后又有碧衣者笑曰：“四妹绘图犹来竣事，当嘱其并云姊娇态而图之，亦大观园里一段风流也。”紫衣者薄恚，撕蕉叶蒙之曰：““隆底宵来食指动，乃有蕉叶覆鹿在。’速牵往作脯，可供吾辈馋吻也。”绿衣者笑不答，旋曰：“宝姊姊近日作么主？乃闭关不出，一任美景良辰等闲辜负。岂学制嫁衣裳耶？”茜衣者面颠忸怩曰：“依亦勿稔阿姊近日何寂寞若是。”紫衣者笑曰：“岂亦为郎憔悴却羞郎耶？”碧衣者笑曰：“云儿轻薄依然，雌黄信口，仅科舌颦卿或堪相敌，且有以谑之也。”紫衣者叹曰：“林姊姊仍是多病多愁，不改故态。迩来泪盈斑竹，骨瘦香桃，益复憔悴可怜。顷间往访紫鹃，谓长夜无眠，低吟达旦。今才稍憩，故勿忍相扰，仍蹑踪以出。此际犹不知已愁否也？”碧衣者曰：“怙恃早失，举目谁亲？林姊身世，自是堪怜。值此水流花谢时，当必又触景悲生，而勾起闲愁万种，乞灵楮墨聊以忘忧，恐窗前残稿又不知积几许厚矣。”且浯且行，连翩逝去。 

　　余仍向绿丛深处行，绿竹猗猗，婆娑弄影，曾不知其几千万竿。萦回小道，嵌以五彩文石，漫步其上有如锦剧。琅川影里，更有茜窗数页掩映其间，浅碧轻红益形娇媚，湘帘四下玉钩低垂。架上红鹦，刷羽弄喙状颇闲雅。青烟缕缕，自窗纱中透出，结成万字回纹刺人鼻观，是药是香浑不可辨。微有琴声冷泠自内出，抑扬宛转，如泣如歌，兼有曼声叹息曰：“流水高山赏音安在？自今而后此调誓不复弹矣。”更有应者曰：“姑娘毋戚戚，际此春光大好，—当谋有以自遣，幸勿镇日羁栖于药炉茶灶间也。” 

　　余微自窗隙窥之，有丽姝支颐兀坐，秋水含愁春山带蹙，宜嗔宜喜，弱不禁风。其侧有女侍立，亦丰姿姣好。丽妹旋语之曰：“紫鹃，宝玉曾来也未？”鹃应曰：“尚未。惟云姑娘等曾于清晨来访，缘薄睡未醒勿敢惊扰，今已偕去久矣。”余始稔丽姝即为素所钦佩，而愿化身为云笺湘管以谋永侍之潇湘妃子。一旦得访妆阁而亲謦咳，其喜可知。 

　　既而，黛唤曰：“东风料峭，薄爱袭人。恐鹦儿荏弱，不敢忍耐，可挟之人内，饲以红豆，教以《多心经》，令自忏除口孽也。”瑶扉呀然，鹃已翩然出。余亟遥避之，鹃果未及见，自携笼人。—鹦鹉缄口久，忽凄然歌曰：“侬今葬花人笑痴，他年葬依知是谁？”鹃指而笑曰：“鹦儿拾得姑娘牙慧，便低吟不辍，将举以骄人，自谓读书种子矣。”黛亦破涕笑曰：“是亦旧作，久已遗忘。不意为鹦儿拾得，竟能背诵如流。暮春三月，花落鹃啼，不减昔年景物。鹃儿，盍为我挟帚来，将往收拾无量数漫无归宿之花魂也。”鹃笑曰：“姑娘欲出散步，聊舒积郁，自是大佳。婢子谨当挟帚以随。” 

　　语次，觅帚出曰：“帚儿，汝何幸得收拾落红，饱亲香泽。惜一身浊骨，常与尘土为伴，不足以辱名花耳。”黛回顾笑曰：“鹃儿，汝亦痴矣。”鹃亦笑曰：“姑娘且自谓痴，则婢子又安得而不痴。特恐世间无量数众生，亦靡一而不痴也。”连袂西去，裙带飞扬，余默尾之。 

　　行经桥畔，黛挟帚四拂，凄然欲泣，徐谓鹃曰：“近已抱色相俱空之念，，自谓已人化境。所耿耿于心未能即释者，则系为花惆怅。‘偶来凭吊残红，两行清泪，一片酸心，已不期而来，良难解脱。奈何，奈何！”鹃方欲有以慰之，忽有雏鬟狂奔来，失足堕溪侧。 

　　鹃责之曰：“雪雁何仍憨态未改，底事值得皇遽乃尔？”雁起笑曰：“宝二爷仍未归。太夫人疑其溺足花柳场，谓当有导之者奔一适麝月与袭人构衅，两不相下，麝月竟以袭人宝玉暖昧事，宣之于众。太夫人怒召而面斥之，俯首无辞以对。迫令出府，恐今已行矣。”黛闻而叹息曰：“沉沦欲海，遗恨千秋，袭婢固亦自取，又何足异。妮子亦少见多怪哉！” 

　　雁亟曰：“尚不特此也。太夫人更闲步往蘅芜院，宝姑娘适染恙，倚榻昼寝，梦中唤宝玉，且喁喁不知作何语。姨太太适亦人内，闻而颜赧，待其醒而施以薄责。且已整治器具，行将出府矣。得勿可异耶？”鹃哂曰：“有是哉！金玉姻缘恐自此打消矣：吾诚为姑娘幸也。”黛斥之曰：“妮子所作何语，须知春池吹绉，底事干卿？且君子不乘人之危，又何苦陷阱而更下石耶！侬与宝姊姊，耳鬓厮磨于今数载，自今一别，觌晤无期。稍俟当往慰藉，且为饯行，幸为侬代达诸姑。宝哥哥大可恶，何亦不返而为之一转圜也。” 

　　时余痴立花阴，神志惝恍，闻斯快事又不禁喜上眉梢。黛复叹曰：“在昔姊妹行，年华豆蔻，正如枝上名花含苞将绽。今也雨濯风摧，名花憔悴，而姊妹行亦或去或嫁。大好名园，日形寥落矣。然花落犹可再开，姊妹散则难聚矣。”言念及此，能勿怆然。因仍续歌葬花之曲，声凄以冷，莺燕为之不翔，蜂蝶因而下伫。微风动处，落红片片飞上裙衫，光怪陆离如被异锦；益以箫管声声，为风所送似来相和，腔韵缠绵。鹃曰：“梨香院诸女，又在临水练新声矣。”黛闻而歌益哀。 

　　余亦为之怅然有感，泪湿青衫，曼声低吟，喉音哽咽。鹃回顾而诧曰：“重门深锁，园禁綦严，何处疯狂儿，敢来窥人闺闼？罪在不赦，当令园丁絮将官里去，聊示薄惩。“余知不免，亟出而长揖曰：“姊姊莫怒，不佞潜来胜地，固‘属孟浪，然其罪亦正可逭。顷间得聆妙音，顿触哀感，致罹失仪。幸怜而恕之，当不只香花供奉，图报万一也。”黛顾而默然曰：“得来此间，亦有夙缘，当非俗骨。今夕任彼留此，饱览风景，然须及早返。此后相见有期，勿庸恋也。” 

　　余勿敢仰视，惟侧立落花中，嗫嚅曰：金钗十二初以为曹生寓言，何意红楼缥缈犹在人间也。”黛笑曰：“大干世界无量众生，固无一而非真，，又何一而非幻。故众生以红楼为幻，斯诚幻矣。子迷于红楼，意欲其真则红楼固真也。”言讫，遽以扫花帚一拂，为之瞿然。　　 

　　鹃亦笑于旁曰：“此生目灼灼然，似曾相识。”黛谛视曰：“信然。婢子当亦有夙慧者。”时余亦觉似历其境，似识其人，然已迷茫不可尽忆。而返顾躯体，自惭形秽。幸而啼鸟一声，万花齐落，方寸灵台始得洞彻，如灌醍醐。欲更起问讯，则黛玉搴裳作散花舞，更歌葬花旧曲。 

　　余忽爽然若有所失，拭眸起视，则色相俱空，杳无痕迹，惟余音袅袅，绕梁未散。更起而侦之，则邻家小儿女方学演红楼歌剧也。《石头记》一帙犹坚执腕际。始悟适间之梦，亦神经受其操纵。沉思所得，然回溯幻象，犹历历不爽。亟此笔志之，亦阿侬梦史之一也。嗟乎！莫求艳福于真真，姑托痴情于幻幻。此作殆亦不可得而已欤。砚有余墨，—更草俚言四绝，聊作尾声。 

　　自来幻在有无中，色相能除万界空。 
　　只有痴情忘未得，一生长恨落花风。 
　　稗海情天总渺茫；续将余梦也荒唐。 
　　痴心愿化通灵玉，游遍华胥梦里乡。 
　　梦魂犹代落花愁，试写新书续石头。 
　　堪喜情天今补就，更无遗憾在千秋。 
　　梦中也是怕分离，此后相逢不可期。 
　　知否红楼诸姊妹，也曾梦我在同时。　　 

　　秋芳评曰：绮缘此作，聊为潇湘妃子；芙蓉花神吐气，亦具微旨，而玩其语气竟欲得怡红公子而代之。既具是念，恐不免跌人大观园去饱受绮障，而蹈浊玉之覆辙也。一笑。 

　　，梨云评曰：此作颇具禅机，无愧生公说法。绮缘殆亦有感而然，自今而后其亦可以自忏矣。　　 

　　绮缘录竟，复赘曰：“《石头记扩系白话体裁，今既续其旧梦，而乃易以文言，未免可哂。然拙著《反聊斋》中，多属此体，不得不然也。” 

　　爱雁戏题《红楼余梦》并调绮缘 

　　前事迷茫付劫尘，续貂更有惜花人。 
　　金钗十二多情种，盍向天涯人梦频？　　  
