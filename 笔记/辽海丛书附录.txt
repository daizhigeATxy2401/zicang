
　　
　　辽海丛书附录
　　（近人）金毓黻 辑 
　　●目录 
　　缘起 
　　凡例 
　　辽东志卷一 
　　辽东志序 
　　白石道人歌曲 
　　●缘起 
　　刊刻地方丛书为今日之急务刊刻辽海丛书尤为吾侪之急务搉举其故约有四因燕启辽东汉郡玄菟艮维之辟历三千年中间硕儒杰士后先辈出远者勿论如后魏韩显宗之燕志高谦之之凉书金张浩之华表山人集王庭筠之文集及藂辨耶律履之文献集类皆自成家言卓尔一时而至今乃无一存岂非以搜集乏人保存无术遂致与荒烟蔓草同归泯灭欤亡者不可复得存者犹可搜集及今不图所失益多一也风土刚劲长于弓马此为艮维之殊质然遂谓拙于文事亦厚诬我先正也试观中州集录存之诗辽东全辽两志录存之艺文熙朝雅颂集八旗文经录存之诗及文中州乐府白山词介录存之词凡辽贤之著作尽多可诵不能废也他如耶律晋卿父子之湛然居士双溪醉隐贺克恭及辽东三老之遗集亦皆文采斐然独出冠时诗大雅曰昔我有先正其言明且清我先正有明且清之言而不知保存之是亦后生之耻二也往者辽阳金氏撰辽东先正著述考凡得百五十余种近顷沈阳关君文瑛撰辽海艺文志更增至数百种然其中有录无书者居十之六七以其搜集之难弥惕散失之易况有清一代作者多为旗籍如熙朝雅颂集八旗文经天咫偶闻著录诸家皆祇着明某旗不详本贯欲知其是否为辽海先正必参稽他籍及询诸故老而后定今日如此来日可知搜而得真是为要务三也语曰物聚所好又曰求则得之不求而致散佚是后人之不知务求而终无所获斯典籍之不可复吾侪守先待后冥心苦索或发于寝食或形诸梦寐往往有得之无意中不胫而自至者彼畿辅豫章诸丛书之刊刻其始也岂必如是之多惟其求之也勤故其聚之也众不于此时旁搜远采网罗一切更何待焉四也具此四因刊刻愈要当世明达必韪斯言
　　凡刻一地方之丛书必以一地方为范围此定例也在吾辽海则不然谓宜立四例以括之四例维何一曰专著二曰杂志三曰文征四曰存目例如湛然居士集双溪醉隐集医闾集睫巢集尚史之类作者皆隶于辽且能卓然成家篇章完具保存真面一字不遗是曰专著此师畿辅豫章诸丛书之成规也又如洪忠宣松漠记闻杨可师柳边纪略作者虽非籍于辽而所述实资掌故艮维故籍此类为多刊丛书者理宜并采是曰杂志此师武林掌故丛书之成规也 【明代之辽东全辽两志清代康熙时所修之府州县志是亦杂志之属不能别立一类】 又如中州集熙朝雅颂集八旗文经白山词介著录之诗文及词多属录自作者之专集而今则原刻之本大半亡佚收拾丛残剌取字句分类纂集别为一录附录作者小传以符因文传人之旨意在辑佚是曰文征此师湖南文征之成规也又如高氏燕志凉书张氏华表山人集王氏文集及丛辨 【顷搜集熊岳王氏一家父子兄弟祖孙之作得数十篇别纂为黄华集此为辑逸一类亦文征之伦也】 耶律氏文献集年代已远固久付之劫灰不可再得即如清代李锴之原易春秋通义蒋攸铦之绳枻斋集年代非远亦皆付之若存若亡之列诸史艺文志所载多半有录无书豫悬集名以备征访是曰存目此又师通志校雠略编次必记亡书及畿辅书征之成规也盖在他方作者如林别择綦严犹患其多辽海作者稀如星凤立例虽宽犹患其少以本柢之不同故体例亦因以异焉往者章实斋先生尝作方志立三书议其言曰凡纪一方之文献必立三家之学始可通古人之遗意仿纪传正史之体而作志仿律令典例之体而作掌故仿文选文苑之体而作文征三者相辅而行阙一不可此虽创论实洞制作之原其所谓志即比专著其所谓掌故即比杂志其所谓文征亦吾侪之所谓文征章氏虽无存目一例亦即赅于三例之中彼立三书此创四例三书立而方志之体始备四例创而丛书之用始宏比物此志验以兹编
　　四例既立更搉大名吾侪校刊丛书而命名曰辽海何也考魏书库莫奚传云乃开辽海置戍和龙北史突厥传云其地东至辽海以西 
　　●凡例 
　　一本编仿知不足斋粤雅堂诸丛书之例将所搜集之书分为若干集以次付印其有卷帙繁重者则不编入某集之内以便单印别行此仿连筠簃丛书附刊永乐大典目录之例也
　　一本编所收羣籍大略不出专著杂志文征三类若辽海先正著述则属之专著其有原书已佚由他书缀集仅能成编者则属之文征至前代方志传本极少体似专著义同杂志本编亦取而重印之若夫其书已佚又无零篇断简可征者则别撰辽海经籍考预悬存目以待征访傥亦知言君子之所深许欤
　　一本编所取诸本颇费营虑如杨大瓢柳边纪略有三种刊本以收入仰视千七百二十九鹤丛书之五卷本为最足一也高江村扈从东巡日录有两种刊本以刊入江村全集者为最足二也本编所采悉为足本类此之籍不一而足姑举二例以概其余
　　一本编付印次第不无缓急先后之分其为家藏稿本及传钞本而向未付印者在所宜先其书虽已付印而久经绝版者次之其见在虽有传本而非本编所能遗者又次之至于流传甚广不虞散佚之作则暂不收入载籍至伙资力有限不能悉印势使然也
　　一本编之所取材固由同人多方搜集七年求艾非可猝得然海内外诸贤达或出原本或钞所藏以时间出曾无吝色援助之雅其何可忘谨志于此用表谢忱
　　一本编限于时间仓卒付印校勘未能精审鲁鱼亥豕在所难免大雅宏博随时指摘谬误俾得于再版时据以改正是所切望 
　　●辽东志卷一 
　　【置唐太宗征高丽攻之不下薛仁贵白衣登城即此渤海置铁州金改为汤池县属盖州元省】 熊岳废县 【在盖州城南六十里本渤海杉卢郡辽置此县为卢州玄德军治所金属盖州元省】 古盖州 【在盖州城东门内今为军营】 建安废县 【盖州城西南隅辽置今为营舍】 秀岩废县 【盖州城南六十里今为熊岳堡】 汤池废县 【盖州城东北七十里金置辽改铁州建武库今为汤池堡】 南县 【盖州城南一百三十里金为永宁监】 归州 【盖州城南九十里有土城二处遗址见存】 石城二 【俱盖州一在城东北十五里石城山一在城东南二百里闸河山】 得利嬴城 【在复州城东八十里元季土人筑之以避兵今废】 复州旧城 【今为卫治】 魏霸山城 【复州城东一百八十里】 横山故县 【复州城南六十里】 化城故县 【复州城内今为军营】 金州万户府 【城东北隅今为卫治】 毛家营 【在金州城南八里遗址尚存】 马总管营 【金州城北一百二十里】 营城 【金州城南有土城一座】 哈思关 【金州城南十八里旧有土城南北抵海横长十五里中有关口通驿路不知何代所筑今为南关铺】 大黑山城 【金州城东十五里山顶有古城在凤凰山之左方约二里内有二井四面悬绝惟南一门可上不知何代垒砌唐张亮帅舟师渡海攻沙卑城获男妇人千口意即此】 平山佛洞 【金州城西北十里有泉滴佛前石钵】 
　　薛子曰昔人有言洛阳之盛衰天下治乱之候也园囿之兴废洛阳治乱之候也余于辽亦云夫辽必争之地也天下之治乱候于辽之盛衰而知辽之盛衰候于夷夏之兴废而知昔契丹窃据辽元建京腥风污染川岳閟精厄也久矣圣神廓清扫荡列圣长育涵濡第宅文物蔚然易视何其幸与人情自今思昔则感创益深废宫颓陵铜驼荆棘兴废之迹览者盖愤激于斯云且元人君臣抒谟毕志虽醲化懿纲未齿乎上代抑其体国经物亦已粗具自非天厌夷德末路秽溷辽未知有今日否耶嗟乎麦秀悲殷黍离愍周又岂独胡元然耶遵洪业者宜思所以笃其盛矣 
　　辽东志卷一 
　　●辽东志序 
　　郡国有志其来远矣兆于上古九丘昉于禹贡及周之职方其制未备至汉地理志始为详悉唐图十道宋编九域则纪载愈密矣我皇明抚有天下郡邑之广生齿之繁山川形胜制度沿革之由在在有书可考惟辽为极东边境元季肆为战区图籍漫无存者永乐间诏天下郡邑咸为图志以进时遣使东来纂述前守于是者始延儒雅询故老据其闻见考彼事迹参互捃摭乃克就编既冠以图模其山川地里之胜复分析事类详其制度沿革之实人物文辞有关政教者虽微不遗贡赋学校军卫城堡切于制度者无一不备于以昭我国家舆图之广气化之盛诚千百载间所未闻之胜事也猗欤盛哉书既上遗稿具存越二十年余自燕山奉命来守此邦惧是编岁久散逸乃托同寅毕侯董工锓梓以永其传惜乎书未行侯竟不禄乃者典守乏人因循数年而板刻凋落余慨斯志之泯灭不难也练阅之余悉取旧刻而鲜之易其损朽补其遗缺凡五阅月工始告成于戏莫为于前则传者无所本莫述于后则作者无所托余与毕侯本前辈之成书而副其所托焉者使后人相继弗替则余辈又有所托也余安得不序其颠末以启方来者于无穷乎遂书以俟时
　　景泰元年岁在庚午春三月朔旦骠骑将军左军都督府都督佥事掌辽东都司事汝南王祥书 
　　◇白石道人歌曲◇ 
　　卷一 
　　卷二 
　　●白石道人歌曲卷一 
　　番阳姜夔尧章撰
　　
　　　辽阳陈思慈首疏证 
　　歌曲 
　　圣宋铙歌吹曲十四首 
　　琴曲 
　　○圣宋铙歌吹曲十四首 
　　庆元五年青龙在己未番阳民姜夔顿首上尚书臣闻铙歌者汉乐也殿前谓之鼓吹军中谓之骑吹其曲有朱鹭等二十二篇由汉逮隋承用不替虽名数不同而乐纪罔坠各以咏歌祖宗功业唐亡铙部有柳宗元作十二篇亦弃弗录神宋受命帝绩皇烈光耀震动而逸典未举乃政和七年臣工以请上诏制用中更否扰声文罔传中兴文儒荐有拟述不丽于乐厥谊不昭臣今制曲辞十四首昧死以献臣若稽前代铙歌咸叙威武衄人之军屠人之国以得土疆乃矜厥能惟我太祖太宗真仁高宗或取或守罔匪仁术讨者弗戮执者弗刘仁融义安历数弥永故臣斯文特倡盛德其辞舒和与前作异臣又惟宋因唐度古曲坠逸鼓吹所录惟存三篇谱文乖讹因事制辞曰导引曲十二时六州歌头皆用羽调音节悲促而登封岱宗郊祀天地见庙耕耤帝后册宝发引升祔五礼殊情乐不异曲义理未究乞诏有司取臣之诗协其清浊被之箫管俾声畅辞达感藏人心永念宋德无有纪极海内称幸臣夔顿首上尚书
　　宋史乐志当时中兴六七十载之间士多叹乐典之久坠类欲搜讲古制以补遗轶于是姜夔乃进大乐议于朝其议作鼓吹曲以歌祖宗功德古者祖宗有功德必有诗歌七月之陈王业是也歌于军中周之恺乐恺歌是也汉有短箫铙歌之曲凡二十二篇军中谓之骑吹其曲曰战城南圣人出之类是也魏因其声制为克官渡等曲十有二篇晋所制为征辽东等曲二十篇唐柳宗元亦尝作为铙歌十有二篇述高祖太宗功烈我朝太祖太宗平僭伪一区宇真宗一戎衣而却契丹仁宗海涵春育德如尧舜高宗再造大功上俪祖宗愿诏文学之臣追述功业之盛作为歌诗使知乐者协以音律颁之太常以播于天下夔乃自作圣宋铙歌曲宋受命曰上帝命平上党曰河之表定维扬曰淮海清 【曲文作浊】 取湖南曰沅之上得荆州曰皇威畅取蜀曰蜀土 【曲文山作】 邃取广南曰时霈雨下江南曰望钟山吴越献国曰大哉仁漳泉献土曰讴归歌克河东曰伐功继征澶渊曰帝临墉美仁治曰维四叶歌中兴曰炎精复凡十有四篇上于尚书省书奏诏付太常吴兴掌故姜尧章长于音律尝着大乐议欲正庙乐庆元五年诏付奉常有司收掌令太常寺与议大乐时嫉其能是以不获尽其所议人大惜之
　　宋史韩驹字子苍仙井监人政和初以献颂补假将仕郎除秘书省正字知分宁县召为著作郎校正御前文籍驹言国家祠事岁一百十有八用乐者六十有二旧撰乐章辞多抵牾于是召三馆士分撰亲祠明堂圜坛方泽等乐曲五十余章多驹所作驹尝在许下从苏辙学辙评其诗似储光羲 
　　上帝命　太祖受命也五季乱极人心戴宋太祖无心而得天下也 
　　河之表　破泽州也李筠不知天命自凭其勇不能降心以至于叛而死也 
　　淮海浊　定维扬也李重进自谓周大臣不屈于太祖作铁券以安之犹据镇叛 
　　沅之上　取湖南也湖南有难乞援于我至则拒焉我师取之 
　　皇威畅　得荆州也我师救湖南道荆州高继冲惧归其土 
　　蜀山邃　取蜀也孟昶恃其国险且结河东以拒命兵加国除 
　　时雨霈　取广南也刘鋹淫虐我师吊其民俘鋹以归 
　　望钟山　下江南也李煜乍臣乍叛势穷乃降而我师未尝戮一人也 
　　大哉仁　吴越钱俶献其国也 
　　讴歌归　陈洪进以漳泉来献也 
　　伐功继　克河东也始太祖之伐河东誓不杀一人又哀刘氏之不祀故缓取之至太宗始得其地 
　　帝临墉　亲征契丹于澶渊也 
　　维四叶　美郅治也 
　　炎精复　歌中兴也 
　　上帝命　太祖受命也五季乱极人心戴宋太祖无心而得天下也 
　　上帝命惟皇皇俶作宋祚五王不纲陈桥之夕帝服自黄惟帝念民惟民念靖八纮一春不曰予圣璇题玉除龙路孔益得之非心逊亦云易有弟圣贤我祚万年十世之后乃复其天
　　宋史太祖讳匡胤姓赵氏宣祖仲子也母杜氏后唐天成二年生于洛阳夹马营周祖以枢密使征李守真应募居帐下广顺初补东西班行首拜滑州副指挥世宗尹京转开封府马直军使世宗即位复典禁兵六年世宗北征为水陆都部署世宗在道阅四方文书得韦囊中有木三尺余题云点检作天子异之时张永德为点检世宗不豫还京师拜检校太傅殿前都点检以代永德恭帝即位改归德军节度检校太尉七年春北汉结契丹入寇命出师御之次陈桥驿夜五鼓军士集驿门宣言策点检为天子迟明逼寝所太宗入白太祖起未及对有以黄衣加太祖身众皆罗拜呼万岁即掖太祖乘马肃队以入进登明德门令甲士归营乃退居公署至晡班定翰林承旨陶谷出周恭帝禅位制书于袖中宣徽使引太祖就廷北面拜受已乃掖太祖升崇元殿服衮冕即皇帝位建隆元年春正月乙巳大赦改元定有天下之号曰宋开宝九年冬十月癸丑夕帝崩于万岁殿年五十 
　　河之表　破泽州也李筠不知天命自凭其勇不能降心以至于叛而死也 
　　河之表曰上党彼眈眈踞奥壤交韔百斤不如一仁拨汗千里莫能脱身帝整其旅畴曰汝武心飞太行胆落战鼓
　　宋史李筠并州太原人善骑射后唐秦王从荣判六军诸卫募勇士为爪牙筠操弓矢求见弓力及百斤府中无能挽者从荣令筠射引满有余力再发皆中因隶麾下从荣难作筠骑从至天津桥射杀十数人知事不济弃马遁去周祖镇大名表为先锋指挥使又为北面缘边巡检周祖起兵入汴筠同郭崇从恭帝即位加检校太尉太祖建隆初加兼中书令遣使谕以受周禅筠即欲拒命左右为陈历数方僶俛下拜貌犹不恭太祖手诏慰抚之是时筠子守节为皇城使又遣守节谕旨守节白筠谋愈甚遂起兵从事闾丘仲卿献策于筠曰公以孤军举事其势甚危虽倚河东之援亦恐不得其力大梁兵甲精锐难与争锋不如西下太行直抵怀孟塞虎牢据洛邑东向而争天下计之上也筠曰吾周朝宿将与世宗义同昆弟禁卫皆旧人闻吾之来必倒戈归我况有儋珪枪拨汗马何忧天下哉儋珪筠爱将有勇力善用枪拨汗筠骏马日驰七百里故筠夸焉留其子守节守上党引众南向太祖遣石守信高怀德将兵讨之又遣慕容延钊王全斌由东路太祖遂亲征与守信怀德会破筠众数万于泽南降者三千余筠龙捷使王廷鲁吐浑留后分州团练使王全德率所部自昭义来降筠益失援太祖亲督战拔其城筠赴火死 
　　淮海浊　定维扬也李重进自谓周大臣不屈于太祖作铁券以安之犹据镇叛 
　　淮海浊老将戾帝心尧舜信在券外汝胡弗思与越豨辈皇威压之燕垒自碎维宋佐命维周硕臣汝独狐疑用歼厥身
　　宋史李重进其先沧州人周太祖之甥生于太原晋天福中仕为殿直汉初从周祖征河中显德初领武信军节度重进年长于世宗及周祖寝疾召重进受顾命令拜世宗以定君臣之分世宗嗣位为侍卫亲军马步军都虞候三年以重进为庐寿等州招讨使时张永德屯下蔡与重进不协永德密遣亲信乘驿上言世宗不之信二将俱握重兵人情益忧恐重进遂自寿阳单骑直诣永德帐中命饮酒亲酌谓永德曰吾与公皆国家肺腑相与戮力同奖王室公何疑我之深也永德意解三军皆安五年世宗在迎蛮遣重进将兵赴庐州会李景请画江为界世宗遂还留重进戍守六年世宗北征次博州重进来朝恭帝嗣位加检校太尉改淮南道节度太祖即位以韩令坤代为侍卫都指挥使加重进中书令既而移镇青州加开府阶重进与太祖俱事周室分掌兵柄常心惮太祖太祖立愈不自安及闻移镇阴怀异志太祖知之遣六宅使陈思诲赍赐铁券以安其心重进欲治装随思诲入朝为左右所惑犹豫不决又自以周室近亲恐不得全遂拘思诲遣人求援李景景惧而不纳闻之太祖遣石守信王审琦李处耘宋偓四将率禁兵讨重进遂亲征次大仪镇石守信遣使驰奏扬州破在旦夕愿车驾临视太祖径至城下即日拔之初城将陷重进左右劝杀思诲重进曰吾今举族将赴火死杀此何益即纵火自焚初重进谋举兵遣亲信吏翟守珣往潞阴结李筠守珣素识太祖往还京师潜诣枢密承旨李处耘求见太祖问曰我欲赐重进铁券彼信我乎守珣曰重进终无归顺之志 
　　沅之上　取湖南也湖南有难乞援于我至则拒焉我师取之 
　　沅之上故王都今焉在空云芜势危则嘑势谧则叛背予德心繄尔作难东届巴邱西尽九疑蛮师委伏愿还耕犂岧岧镇山火德之纪真人方兴百神仰止
　　宋史湖南周行逢朗州武陵人显德中世宗将用师淮甸诏朗州王进逵出师入鄂州界进逵遣裨将潘叔嗣领兵五千为先锋行及鄂州界叔嗣乃回戈袭进逵进逵闻之倍道先入武陵叔嗣攻其城进逵败走为叔嗣所杀迎行逢为节度行逢至即斩叔嗣以徇世宗乃授行逢朗州大都督武平军节度尽有湖南之地宋初加兼中书令建隆三年十月行逢卒子保权年十一初行逢疾且亟召将校托保权曰吾死文表必乱诸公善佐吾儿必不得已当举族归朝无令陷于虎口行逢卒明年文表果自衡州举兵据潭州将取朗陵尽灭周氏保权乞师于朝廷江陵高继冲亦以其事闻上遣中使赵璲赍诏谕文表而保权之奏继至乃遣山南东道节度使慕容延钊为湖南道行营都部署宣徽南院使李处耘等将步骑往平之又发安复等十州兵会于襄阳师及江陵赵璲至潭州文表已为保权之众所杀保权牙校张从富辈以为文表已平而王师继进不已惧为袭取相与拒守延钊以闻太祖遣中使谕保权及将校曰尔本请师救援故发大军以拯尔难今妖孽既殄是有大造于尔辈反拒王师何也无自取涂炭重扰生聚保权出军于澧州南未及交锋望风而溃复还朗州王师长驱而南获从富于西山下枭首朝市其大将汪端劫保权并家属弃城亡匿山洞王师至数月获保权武怀节分兵克岳州端拥保权寇略未几亦就擒磔于市湖湘悉平保权至上章待罪优诏释之授右千牛卫上将军 
　　皇威畅　得荆州也我师救湖南道荆州高继冲惧归其土 
　　皇威畅附庸詟渚宫三月春草发汉家旌旗绕城堞小臣不敢烦天威再拜敢以荆州归帝得荆州不为喜百万愁鳞濯春水
　　宋史荆南高保融字德长其先陕州硖石人祖季兴唐末为荆南节度历梁后唐封平南王卒子从诲嗣从诲生保融汉初从诲卒保融权知军府事显德初进封平南王融卒保勖权知军府奉章以闻太祖即授以节度使建隆三年保勖寝疾以继冲为节度副使权知军府保勖卒四年正月制授继冲为检校太保江陵尹荆南节度时湖南张文表叛周保权求救于朝廷诏江陵发水军三千人赴潭州继冲即遣亲校李景威将之而往二月慕容延钊李处耘等帅众至继冲以牛酒犒帅开门纳延钊等即遣客将王昭济萧仁楷奉表纳土是岁将郊祀表求入觐可之十月至阙下郊禋毕授继冲徐州大都督府长史武宁军节度使徐宿观察使继冲镇彭门几十年委政僚佐部内亦治自高季兴据有荆南归峡之地传袭三世五帅四十余年 
　　蜀山邃　取蜀也孟昶恃其国险且结河东以拒命兵加国除 
　　蜀山邃蜀主肆谓当万年不亮天意帝曰全斌汝征自秦关门不守吏啼白云帝曰光谊汝征自峡瞿唐反波助我肆伐蜀人号呼乞生于师蜀囚素衣天子怜之
　　宋史西蜀孟昶初名仁赞及僭位改焉其先邢州龙冈人父知祥事后唐武皇武皇以弟之子妻之是为琼华长公主同光初知祥为太原尹知留守事三年平蜀四年以知祥讨平东川知祥自领两川节度明宗即以授之长兴四年封蜀王五年闵帝立乃称帝于蜀改元明德时清泰元年也昶母李氏本庄宗嫔御以赐知祥天佑十六年己卯十一月生昶于太原明德元年七月知祥卒昶袭位止称明德年号四年改元广政干德二年昶遣孙遇杨蠲赵彦韬为谍至京师彦韬潜取昶与并州刘钧蜡丸帛书以告先是太祖已有西伐意而未发及览书喜曰吾用师有名矣即命忠武军节度王全斌充凤州路行营前军兵马都部署武信军节度侍卫步军都指挥使崔彦进充副部署宁江军节度侍卫马步军都指挥使刘延让充归州路行营前军兵马副都部署内客省使枢密承旨曹彬充都监率禁兵三万人诸州兵二万人分路讨之及兵至昶遣王昭远等来拒战昭远等相继就擒昶大惧出金帛募兵令其子玄喆统之李廷珪张惠安为其副至绵州闻宋师已破剑门遂遁归东川昶益惶骇问计于左右有老将石斌对以宋师远来势不能久请聚兵固守以老之昶曰吾父子以丰衣美食养士四十年及遇敌不能为我东向发一矢今若固垒何人为我效命三年正月昶遣其通奏伊审征赍表诣全斌请降全斌等既受其降遣马军都监康延泽先以百骑入城见昶谕以恩信三日尽封府库而还昶又遣其弟贽诣阙上表昶乃举族与官属由峡江而下昶将至命太宗劳于近郊昶率子弟素服待罪阙下太祖御崇元殿备礼见之翌日诏可开府仪同三司检校太师兼中书令秦国公给上镇节度使俸禄昶数日卒 
　　时雨霈　取广南也刘鋹淫虐我师吊其民俘鋹以归 
　　时雨霈旱火绝圣人出虐政灭五岭之君盲风怪云毒蛇臻臻相其不仁南兵象陈自谓孔武有献在庙伪臣伪主降者荣之叛者生之将不若是彼死争之十伪之夷一用此道天佑烈祖仁以易暴
　　宋史南汉刘鋹其先蔡州上蔡人高祖仁安仕唐为潮州刺史因家岭表仁安生谦为广州牙校累迁封州剌史贺水镇遏使谦生隐谦卒隐代领其任梁开平初兼静海军节度使封南海王隐卒弟陟袭位贞明三年僭帝号国称大汉改元干亨改名龑晋天福七年卒子玢嗣为弟晟所杀晟遂自立性尤酷暴周显德五年卒鋹即晟长子也性昏懦委政宦官龚澄枢及才人卢琼仙鋹日与宫人波斯女等游戏内官陈延受引女巫樊胡入宫言玉皇遣樊胡命鋹为太子皇帝又有梁山师马媪何拟之徒出入宫掖宫中妇人皆具冠带领外事作烧煮剥剔刀山剑树之刑或令罪人鬬虎抵象又赋敛烦重邕民入城者输一钱琼州米斗税四五钱置媚川都定其课所居宫殿以珠玳瑁饰之干德中太祖命师克郴州获其内品十余人有余延业者因笑问鋹为治之迹延业备言其奢酷太祖惊骇曰吾当救此一方之民先是晟因湖南马氏之乱袭取桂郴贺等州开宝初鋹又举兵侵道州刺史王继勋上言鋹为政昏暴民被其毒请讨之太祖难其事令江南李煜遣使以书谕鋹使称臣归湖南旧地鋹不从煜又遣其给事中龚慎仪遗书鋹得书遂囚慎仪驿书答煜言甚不逊煜上其书开宝三年太祖命潭州防御使潘美郎州团练使尹崇珂讨之八月师至白霞鋹贺州剌史陈守忠告急于鋹时旧将多以谗构诛死宗室翦灭殆尽掌兵者惟宦人数辈乃遣龚澄枢往贺州郭崇岳往桂州李托往韶州画守御之策九月美与崇珂围贺州澄枢遁归十月美等次昭州破开建砦十一月连州陷十二月美等攻韶州都统李承渥以兵数万阵莲叶山下初鋹教象为阵每象载十数人皆执兵仗凡战必置阵前以壮军威至是与美遇美尽索军中劲弩布前以射之象奔踶乘象者皆堕反践承渥军遂大败承渥仅以身免韶州陷四年正月美等破英雄二州翌日次泷头鋹遣使请和且求缓师二月过马径去广城十里砦于双女山下鋹惧遣其右仆射萧漼奉表诣军门乞降师遂顿城外鋹又遣其弟保兴率百官奉迎为郭崇岳所遏美等乃进攻保兴迎战大为所败崇岳死于乱兵城既破鋹尽焚府库美擒鋹及龚澄枢李托薛崇誉与宗室文武九十七人同縻于龙德宫悉部送阙下斩阉工五百余人至京舍于玉津园太祖遣参知政事吕余庆问鋹翻覆及焚府库之罪鋹归罪澄枢托崇誉翌日有司以帛系鋹及其官属献太庙太社太祖御明德门遣摄刑部尚书卢多逊宣诏责鋹鋹对曰臣年十六僭伪位澄枢等皆先臣旧人每事臣不得专在国时臣是臣下澄枢是国主遂伏地待罪太祖命摄大理卿高继申引澄枢托崇誉斩于千秋门外释鋹罪赐袭衣冠带器币鞍勒马授金紫光禄大夫检校太保右千牛卫大将军员外置同正员封恩赦侯太宗将讨晋阳召近臣宴鋹预之自言朝廷威灵及远四方僭窃之主今日尽在坐中旦夕平太原刘继元又至臣率先来朝愿得执梃为诸国降王长太宗大笑赏赐甚厚 
　　望钟山　下江南也李煜乍臣乍叛势穷乃降而我师未尝戮一人也 
　　望钟山睇扬子波汤汤云靡靡主歌臣谣乐未已诏书屡嘑不为起钓丝夜纬匪鲂鲤长虹西徕波可履呜呼凭凌果可恃辩士疾驰拜前陛曰臣有罪当万死帝曰盍归予宥尔我师入其都矢不践蝼蚁至今钟山云犹带仁义气
　　宋史南唐李景本名景通后改为璟避周庙讳后改为景父升吴杨行密将徐温养子冒姓徐氏名知诰天成二年温卒昪遂专吴政受吴禅国号大齐改元升元僭帝号居金陵自云唐宗室建王恪之后下令复姓李氏国号唐昪立七年卒景袭位改元保大显德二年周世宗征淮南破景众于正阳进围寿州景大惧奉表愿为附庸又献濠寿泗楚光海六州之地愿罢兵世宗未许五年请尽割江北之地画江为界称臣于中朝岁贡土物数十万世宗许之建隆元年太祖受命即遣使以书谕景二月景遣使贡绢匹银两贺登极每岁冬正端午长春节皆以土产珍异金银器用绘帛片茶为贡煜字重光景第六子也本名从嘉少聪悟喜读书属文工书画知音律建龙二年景迁洪州立为太子监国是秋袭位居建康改名煜奉表陈绍袭之意太祖诏答焉自景画江内附周世宗贻书于景至是因煜之立始下诏而不名煜每闻朝廷出师克捷及嘉庆之事必遣使犒师修贡其大庆即更以买宴为名别奉珍玩为献吉凶大礼皆别修贡助开宝四年冬以将郊祀又遣弟从善来贡会岭南平上表遂改唐国主为江南国主又上表请所赐诏呼名许之太祖以从善为泰宁军节度赐第留京师太祖虑其难制令从善谕旨于煜使来朝煜但奉方物为贡七年秋诏煜赴阙煜称疾不奉诏冬乃兴师致讨以宣徽南院使义成军节度曹彬为西南面行营都部署山南东道节度潘美为都监王师克池州又破其众二万于采石矶初将有事江表江南进士樊若水诣阙献策请造浮梁以济师太祖遣高品石全振往荆湖造黄黑龙船数千艘又以大鉴载巨石竹絚自荆渚而下及命曹彬等出师乃遣八作使郝守浚等率丁匠营之乃先试于石脾口移置采石三日而成济江若履平地八年春王师傅城下煜犹不知一旦登城见列栅于外旌旗遍野始大惧知为近习所蔽遂杀继勋初彬之南征也太祖亲谕之曰卿至彼慎勿暴掠可示以兵威俾自归顺不必急攻及彬军围城又命左拾遗知制诰李穆送从镒还本国谕以手诏促其降会润州平煜遣其臣徐铉周惟简奉方物来贡求罢兵不许俄复遣铉等入贡仍乞缓师又不答但厚赐遣之八年冬城陷曹彬等驻兵于宫门煜率其近臣迎拜于门彬等上露布以煜并其宰相汤悦等四十五人上献太祖御明德楼以煜尝奉正朔诏有司勿宣露布止令煜等白衣纱帽至楼下待罪诏并释之封违命侯　陆游入蜀记采石一名牛渚与和州对岸江面比瓜州为狭故隋韩擒虎平陈及本朝曹彬下南唐皆自此渡然微风辄浪作不可行刘宾客云芦苇晚风起秋江鳞甲生王文公云一风微吹万舟阻皆谓此矶也矶即南唐樊若水献策作浮梁渡王师处初若水不得志于李氏诈祝发为僧庐于采石山凿石为窍及建石浮图又月夜系绳于浮图棹小舟急渡引绳至江北以度江面既习知不谬即亡走京师上书其后王师南渡浮梁果不差尺寸 
　　大哉仁　吴越钱俶献其国也 
　　大哉仁万世辅皇后明明监于下俶若曰亶为民封殖一姓吁不仁瞻彼日月爝火敢出震震皇皇帝命是式吏具税租府具版图尔岂固负俾民作殍维宋之仁中天建国吴山越涛卫我帝宅维俶之仁世世丽泽子孙来朝车马玉帛
　　宋史吴越钱俶字文德杭州临安人祖镠因黄巢之乱据有吴越昭宗授以杭越两藩节制封彭城郡王历梁后唐加吴越国王卒子元瓘嗣元瓘卒子佐嗣佐卒弟倧嗣为其大将胡进思所废遂迎立俶俶即元瓘第九子也建隆元年授天下兵马大元帅开宝七年冬讨江南遣内客省使丁德裕赍诏以俶为升州东面招抚制置使八年俶率兵拔常州加守太师诏俶归国俶遣大将沈承礼率兵水陆随王师平润州遂进讨金陵九年二月俶与其妻孙氏子惟浚平江节度使孙承佑来朝将至车驾先幸礼贤宅按视供张之具及至诏俶居之四月令俶归国太宗即位加食邑五千户太平兴国三年三月来朝四月会陈洪进纳土俶上言以所管十三州献于阙下诏封俶为淮海国王仍改赐宁淮镇海崇文耀武宣德守道功臣即以礼贤宅赐之惟浚为节度使兼侍中惟治为节度使惟演为团练使惟愿暨侄郁昱并为刺史弟仪信并为观察使将校孙承佑沈承礼并为节度使雍熙元年改封汉南国王四年春出为武胜军节度改封南阳国王俶久被病四上表让国王改封许王端拱元年春徙封邓王卒年六十 
　　讴歌归　陈洪进以漳泉来献也 
　　讴歌归兮四海一强旗溃兮弱国入彼无诸兮计将安出天不震兮民不荼象齿贡兮沈水输保室家兮长娭娱
　　宋史陈洪进泉州仙游人幼有壮节颇读书习兵法及长以材勇闻隶兵籍从攻汀州先登补副兵马使从留从效杀黄绍颇将以绍颇首送建州洪进独请往至建州延政大悦以为本州岛马步行军都校遣归泉州三年李景陷建州延政入江南明年泉州留从效劫王继勋降江南景以从效为清源军节度洪进为统军使与副使张汉思为留后从效卒少子绍镃典留务月余洪进诬绍镃将召越人以叛执送江南推副使张汉思为留后自为副使一日洪进袖置大锁从二子常服安步入府中汉思方处内斋洪进即锁其门使人叩门谓汉思曰郡中军吏请洪进知留务众情不可违当以印见授汉思惶惧不知所为即自门间出印与之洪进遽召将校吏士告之曰汉思昏耄不能为政授吾印请吾莅郡事将吏皆贺即日迁汉思别墅以兵卫送遣使请命于李煜煜以洪进为清源军节度泉南等州观察使时太祖平泽潞下扬州取荆湖威震四海洪进大惧遣衙将魏仁济间道奉表自补清源军节度副使权知泉南等州军府事且言张汉思老耄不能御众请臣领州事恭听朝旨太祖遣通事舍人王班赍诏抚谕建隆四年遣使朝贡是冬又贡白金万两乳香茶药万斤干德二年制改清源军为平海军授洪进节度泉漳等州观察使检校太傅赐号推诚顺化功臣铸印赐之以文显为节度副使文颢为漳州刺史及江南平吴越王来朝洪进不自安遣其子文颢入贡乳香万斤象牙三十斤龙脑香五斤太祖因下诏召之遂入觐至南剑州闻太祖崩归镇发哀太宗即位加检校太师明年四月来朝遂上言以所管漳泉两郡献于有司太宗优诏嘉纳之以洪进为武宁军节度同平章事留京师奉朝请诸子皆授以近郡明年从平太原六年封杞国公雍熙元年进封岐国公洪进以年老富贵且极上言求致仕优诏免其朝请二年以疾卒年七十二 
　　伐功继　克河东也始太祖之伐河东誓不杀一人又哀刘氏之不祀故缓取之至太宗始得其地 
　　伐功继吁以时烈祖有造太宗济之河东虽微方命再世河东虽强卒夺其帅惟汉之叶保于此都烈祖念汝乃贷未鉏一夫残生帝也不取雨露既洽河东自举河东既平九有以宁呜呼太宗继伐有声
　　宋史北汉刘继元并州太原人祖崇汉祖之弟汉初为太原尹北京留守及隐帝遇害周祖为众所推崇遂即皇帝位国仍号汉仍称干佑年改名旻赍重币结契丹自言与周有隙愿如晋祖故事约为父子契丹主许之策崇为大汉神武皇帝显德元年崇卒钧袭位改元天会六年冬钧结契丹侵周明年正月周恭帝命太祖北征至陈桥驿众推戴太祖即位钧与契丹兵皆遁去是夏李筠以上党叛称臣求援钧自至太平驿与筠会遣其宣徽使卢赞将骑数千随筠入寇又遣范守图援之干德六年七月卒继恩嗣位初太祖尝因界上谍者谓钧曰君家与周氏为世雠宜其不屈今我与尔无所间何为困此一方人也若有志中国宜下太行以决胜负钧遣谍者复命曰河东土地甲兵不足以当中国然钧家世非叛者区区守此盖惧汉氏不血食也太祖哀其言笑谓谍者曰为我语钧开尔二生路故终其世不加兵焉继恩本姓薛父钊娶崇女汉祖后领方镇钊罕得见其妻居常怏怏一日乘醉求见即引佩刀刺妻妻奋衣得脱钊乃自刭继恩时尚幼汉祖令钧养为子遂冒姓刘八月太祖诏伐继恩初钧谓郭无为曰继恩庸懦何堪后事无为亦以为然有侯霸荣者钧用为散指挥使戍乐平建隆中率所部来归未几复奔太原钧署供奉官至是谋持继恩首献太祖遂乘继恩无备弒之无为杀霸荣立其弟继元继元本姓何初薛钊死崇以女再妻何氏生继元何死钧亦养继元为子继元既袭位改元广运复结契丹为援开宝二年春太祖诏李继勋等将兵先赴太原太祖遂亲征九年八月太祖又遣党进潘美杨光美牛思进米文义讨之太平兴国四年遣宣徽南院使潘美等率诸将分兵围汾沁岚诸州车驾遂亲征继元遣其客省使李勋奉表请降诏授继元特进检校太师右卫上将军封彭城郡公淳化二年卒 
　　帝临墉　亲征契丹于澶渊也 
　　帝临墉六师厉胡如云暗九地帝曰吁胡儆予准曰帝毋庸虞晋之谢胡宅夏骄弗惩薄兹野我谋臧我武扬帝在兹胡且亡椎虞机激流矢一酋仆万胡靡胜不战惟唐虞魄斯褫焚穹庐帝曰吁弃汝过粤明年使来贺
　　宋史真宗讳恒太宗第三子也至道元年八月立为皇太子三年二月太宗崩奉遗制即皇帝位咸平二年十一月乙未诏幸河北己酉以李沆为京东留守十二月辛亥赐近臣戎服厩马甲寅驾发京师次陈桥戊午驻跸澶州甲子次大名躬御铠甲于中军契丹攻威虏军本军击败之杀其酋帅府州言官军入契丹五合州拔黄太尉砦歼其众焚其车帐获马牛万计三年春正月己卯朔驻跸大名府丁亥高阳关贝冀路都部署范廷召等追契丹至莫州斩首万余级庚寅录将吏死事者子孙民被焚掠者复其租庚子至自大名府
　　宋史寇准字平仲华州下邽人也准少英迈通春秋三传年十九举进士后中第授大理评事景德元年以毕士安参知政事踰月并命同中书门下平章事准以集贤殿大学士位士安下是时契丹内寇纵游骑掠深祁间小不利辄引去徜徉无鬬意准曰是狃我也请练师命将简骁锐据要害以备之是冬契丹果大入急书一夕凡五至准不发饮笑自如明日同列以闻帝大骇以问准准曰陛下欲了此不过五日尔因请帝幸澶州同列惧欲退准止之令候驾起帝难之欲还内准曰陛下入则臣不得见大事去矣请毋还而行帝乃议亲征召羣臣问方略既而契丹围瀛州直犯贝魏中外震骇参知政事王钦若江南人也请幸金陵陈尧叟蜀人也请幸成都帝问准准心知二人谋乃阳若不知曰谁为陛下画此策者罪可诛也今陛下神武将臣协和若大驾亲征贼自当遁去不然出奇以挠其谋坚守以老其师劳佚之势我得胜算矣奈何弃庙社欲幸楚蜀远地所在人心崩溃贼乘势深入天下可复保耶遂请帝幸澶州及至南城契丹兵方盛众请驻跸以觇军势准固请曰陛下不过河则人心益危敌气未慑非所以取威决胜也且王超领劲兵屯中山以扼其亢李继隆石保吉分大阵以扼其左右肘四方征镇赴援者日至何疑而不进众议皆惧准力争之不决出遇高琼于屏间谓曰太尉受国恩今日有以报乎对曰琼武人愿效死准复入对琼随立庭下准厉声曰陛下不以臣言为然盍试问琼等琼即仰奏曰寇准言是准曰机不可失宜趣驾琼即麾卫士进辇帝遂渡河御北城门楼远近望见御盖跃踊欢呼声闻数十里契丹相视惊愕不能成列帝尽以军事委准准承制专决号令明肃士卒喜悦敌数千骑乘胜薄城下诏士卒迎击斩获大半乃引去上还行宫留准居城上徐使人视准何为准方与杨亿饮博歌谑欢呼帝喜曰准如此吾复何忧相持十余日其统军挞览出督战时威虎军头张瓖守床子弩撼机发矢中挞览额挞览死乃密奉书请盟准不从而使者来请益坚帝将许之准欲邀使称臣且献幽州地帝厌兵欲羁縻不绝而已有谮准幸兵以自取重者准不得已许之帝遣曹利用如军中议岁币曰百万以下皆可许也准召利用至幄语曰虽有敕汝所许毋过三十万过三十万吾斩汝矣利用至军果以三十万成约而还河北罢兵准之力也 
　　维四叶　美郅治也 
　　维四叶圣承烈羣生熙德施浃吁嗟仁兮帝垂衣澹无为日月出照玉墀吁嗟仁兮帝乘辂六龙儛神示下绎钟鼓吁嗟仁兮周八区耆以醇稼如海桑如云吁嗟仁兮
　　宋史仁宗讳祯初名受益真宗第六子天禧元年九月丁卯册为皇太子干兴元年二月戊午真宗崩遗诏太子即皇帝位嘉佑八年三月辛未帝崩于福宁殿赞曰仁宗恭俭仁恕出于天性一遇水旱或密祷禁庭或跣立殿下有司请以玉清旧地为御苑帝曰吾奉先帝苑囿犹以为广何以是为燕私常服澣濯帷帟衾禂多用缯絁宫中夜饥思膳烧羊戒勿宣索恐膳夫自此戕贼物命以备不时之需大辟疑者皆令上谳岁常活千余吏部选人一坐失入死罪皆终身不迁每谕辅臣曰朕未尝詈人以死况敢乱用辟乎至于夏人犯边御之出境契丹渝盟增以岁币在位四十二年之间吏治若偷惰而任事蔑残刻之人刑法似纵弛而决狱多平允之士国未尝无嫳幸而不足以累治世之体朝未尝无小人而不足以胜善类之气君臣上下恻怛之心忠厚之政有以培壅宋三百余年之基子孙一矫其所为驯至于乱传曰为人君止于仁帝诚无愧焉 
　　炎精复　歌中兴也 
　　炎精复天马度人汉思狄为惧洛水深深漠云阴阴维帝伤心帝心激烈将喋胡血天地动色惟哀尽刘驰使之辀包将之矛皇基再峙有统有纪施于孙子天酬帝仁遹符梦灵遹臻太平
　　宋史高宗讳构字德基徽宗第九子母曰显仁皇后韦氏大观元年五月乙巳生东京之大内宣和三年十二月进封康王靖康元年春正月金人犯京师军于城西北遣使入城邀亲王宰臣议和军中钦宗诏帝谕指帝慷慨请行遂命少宰张邦昌为计议使与帝俱金帅斡离不留之军中更请肃王肃王至军中许割三镇地进邦昌为太宰留质军中帝始得还十月王云从吏自金先还言金人须帝再至乃议和十一月诏帝使河北奉衮冕玉辂尊金主为伯被命即发京师帝由滑浚至磁州守臣宗泽请曰肃王去不返金兵已迫复去何益请留磁磁人以云将挟帝入金遂杀云时黏罕斡离不已率兵渡河相继围京师从者以磁不可留知相州汪伯彦亦以蜡书请帝还相州钦宗遣合门祗候秦仔持蜡诏至相拜帝为河北兵马大元帅知中山府十二月壬戌朔帝开大元帅府诏帝尽发河北兵命守臣自将帝乃下令诸郡守与诸将议引兵渡河乙亥帝率兵离相州丙子履水渡河丁丑次大名府宗泽以二千人先诸军至知信德府梁扬祖以三千人继至张俊苗傅杨沂中田师中皆在麾下兵威稍振会签书枢密院事曹辅赍蜡诏至云金人登城不下方议和好可屯兵近甸毋轻动汪伯彦等皆信和议惟宗泽请直趋澶渊为壁次解京城之围伯彦南仲请移军东平帝遣泽以万人进屯澶渊帝决议趋东平庚寅帝发大名建炎元年正月癸巳帝至东平金人闻帝在澶渊遣甲士及中书舍人张澄来召宗泽命壮士射之澄乃遁伯彦等请帝如济州二月庚辰发东平癸未次济州时二帝己在金人军中三月丁酉金人立张邦昌为帝称大楚帝闻三军籍籍遂辄承制以宗泽为徽猷阁待制丁巳斡离不退师徽宗北迁夏四月黏罕退师钦宗北迁癸亥邦昌尊元佑皇后为宋太后甲戌皇后手书告中外俾帝嗣统丁丑冯澥等至济州百官三上表许以权听国事戊寅命宗泽先勒兵分驻长垣韦城等县以备非常庚辰帝发济州辛巳至单州壬午次虞城癸未至应天府皇后诏有司备法驾仪仗乙酉张邦昌至伏地恸哭请死帝抚慰之承制以汪伯彦为显谟阁直学士黄潜善为徽猷阁直学士权吏部尚书王时雍等奉乘舆服御至羣臣劝进者益众命有司筑坛府门之左五月庚寅朔帝登坛受命礼毕恸哭遥谢二帝即位于府治改元建炎
　　续通鉴绍兴六年十月辛亥杨沂中捷奏至俘戮甚众帝愀然曰此皆朕之赤子迫于凶虐勉强南来既犯兵锋又不得不杀念之心痛顾赵鼎曰可更戒勑诸将先招降其阵殁之人亟为埋瘗仍置道场三昼夜以示矜恻十二月乙亥赐刘光世岳飞诏曰国家以叛逆不道狂狡乱常遂至行师本非得已并用威怀之略不专诛伐之图盖念中原之民皆吾赤子迫于暴虐之故来犯王师自非交锋何忍诛戮庶几广列圣好生之德开皇天悔祸之衷卿其明体朕怀深戒将士务恢远驭不专尚威凡有俘擒悉加存抚将使戴商之旧益坚思汉之心蚤致中兴是为伟绩毋致贪杀负朕训言枢密院奏光世之将马钦飞之将寇成等捕获各五百人并斩讫故有是诏绍兴十一年三月庚戌秦桧奏近报韩世忠距濠三十里张俊等亦至濠州五十里又岳飞已离池州渡江去会师矣帝曰首祸者惟乌珠戒诸将无务多杀惟取乌珠可也澶渊之役达兰既死真宗诏诸将按兵纵契丹勿邀其归路此朕家法也朕兼爱南北之民岂忍以多杀为意乎
　　南渡录高宗徽宗第九子也封康王靖康之变质于金与金太子同射康王三矢俱中以为此必拣选宗室之长于武艺者冒名为此留之无益遣还换真太子来高宗得逸奔窜疲困假寐于崔府君庙中梦神人曰金人追及速去之已备马于门首康王惊觉马已在侧霜蹄雾鬣昂然翘立跃马南驰既渡河而马不复动下视之则泥马也
　　宋稗类钞高宗至磁州宗忠简假神道以止之曰此有崔府君庙甚灵可以卜珓有马更显应遂入烧香其马衔车辇等物塞阻去路遂止不往
　　南宋杂事诗注考湖州府志南浔南栅建炎二年金人陷扬州高宗南幸金人追之帝至浔惧追者见及匿嘉应神祠中月下俄见泥马忽动跨之而行遂入杭州旧封康王寺今褒能教寺俗呼康王寺按高宗从未至湖州此载或恐有误按显应观祀崔府君在涌金门外
　　宋史孝宗讳眘字符永太祖七世孙也初太祖少子秦王德芳生英国公惟宪惟宪生新兴侯从郁从郁生华阴侯世将世将生庆国公令譮令譮生子偁是为秀王王夫人张氏梦人拥一羊遗之曰以此为识已而有娠以建炎元年十月戊寅生帝于秀州青杉闸之官舍少长命名伯琮及元懿太子薨高宗未有后而昭慈圣献皇后亦自江西还行在后尝感异梦密为高宗言之高宗大寤会右仆射范宗尹亦造膝以请高宗曰太祖以神武定天下子孙不得享之遭时多艰零落可悯朕若不法仁宗为天下计何以慰在天之灵于是诏选太祖之后绍兴二年五月选帝育于禁中三十年二月立为皇子更名玮赐字符瓖三十二年五月甲子立为帝太子改名眘赐字符永乙亥内降御札皇太子可即皇帝位朕称太上皇帝退处德寿宫皇后称太上皇后 
　　○琴曲 
　　侧商调 
　　慢角调 
　　侧商调 
　　琴七弦散声具宫商角征羽者为正弄慢角清商宫调慢宫黄锺调是也加变宫变征为散声者曰侧弄侧楚侧蜀侧商是也侧商之调久亡唐人诗云侧商调里唱伊州予以此语寻之伊州大食调黄钟律法之商乃以慢角转弦取变宫变征散声此调甚流美也盖慢角乃黄钟之正侧商乃黄钟之侧它言侧者同此然非三代之声乃汉燕乐尔予既得此调因制品弦法并古怨
　　沈适梦溪笔谈古乐府三调声清调平调侧商调也王建诗云侧商调里唱伊州是也
　　王建宫词未承恩泽一家愁乍到宫中忆外头求守管弦声款遂侧商调里唱伊州 
　　慢角调 【慢四一晖取二弦十一晖应慢六一晖取四弦十晖应】 
　　调弦法 
　　大弦黄钟宫
　　
　　
　　二弦黄钟商
　　三弦黄钟角
　　
　　
　　四弦黄钟变征侧
　　五弦黄钟羽
　　
　　
　　六弦黄钟变宫侧
　　七弦黄钟清商
　　宋史乐志姜夔乐议分琴为三准自一晖至四晖谓之上准上准四寸半以象黄钟之半律自四晖至七晖谓之中准中准九寸以象黄钟之正律自七晖至龙龈谓之下准下准一尺八寸以象黄钟之倍律三准各具十二律声按弦附木而取然须转弦合本律所用之字若不转弦则误触散声落别律矣每一弦各具三十六声皆自然也分五七九弦琴各述转弦合调图五弦琴图说曰琴为古乐所用者皆宫商角征羽正音故以五弦散声配之其二变之声惟用古清商谓之侧弄不入雅乐七弦琴图说曰七弦散而扣之则间一弦于第十晖取应声假如宫调五弦十晖应七弦散声四弦十晖应六弦散声二弦十晖应四弦散声六弦十晖应三弦散声惟三弦独退一晖于十一晖应五弦散声古今无知之者窃谓黄钟大吕并用慢角调故于大弦十一晖应三弦散声太簇夹钟并用清商调故于二弦十二晖应四弦散声姑洗仲吕蕤宾并用宫调故于三弦十一晖应五弦散声林钟夷则并用慢宫调故于四弦十一晖应六弦散声南吕无射应钟并用蕤宾调故于五弦十一晖应七弦散声以律长短配弦大小各有其序九弦琴图说曰弦有七有九实即五弦七弦倍其二九弦倍其四所用者五音亦不以二变为散声也或欲以七弦配五音二变以余两弦为倍若七弦分配七音则是今之十四弦也声律诀云琴瑟龊四者律法上下相生也若加二变则于律法不谐矣或曰如此则琴无二变之声乎曰附木取之二变之声固在也合五七九弦琴总述取应声法分十二律十二均每声取弦晖之应皆以次列 
　　古怨 
　　泛声 
　　古怨 
　　□□□□□□□□五□□七□ 【世巳】 □□□ 【弓上七】 □ 【一下令】 □□□□□□日暮西山兮烟雾暗前浦将维舟兮无所追我前兮不逮怀后来兮□□□□□何处屡回顾 
　　泛声 
　　□□□□□□□□五□□七□□□□七一七六五□□□□二三□正□□二□□□□二□□□□□二□□ 【上十】 □□□□□四□四 【六九】 □世事兮何据手翻覆兮云雨过金谷兮花谢委尘土悲佳人兮薄命□□□□□五六□ 【下七】 □□六 【上六七】 □□□□□谁为主岂不犹有春兮妾自伤兮迟暮发将素 【上七】 □ 【下八】 □□□□□□ 【六□】 □□□六七□□□□□□□□□□欢有穷兮恨无数弦欲绝兮声苦满目江山兮泪沾屦君不见年年□□□□□□□□□汾水上兮惟秋雁飞去 
　　白石道人歌曲卷一 
　　●白石道人歌曲卷二 
　　番阳姜夔尧章撰
　　
　　
　　
　　辽阳陈思慈首疏证 
　　越九歌 
　　○越九歌 
　　越人好祠其神多古圣贤予依九歌为之辞且系其声使歌以祠之 
　　帝舜楚调　黄钟宫 
　　王禹吴调
　　夹钟宫 
　　越王越调
　　无射商 
　　越相侧商调
　　黄钟商 
　　项王古平调
　　无射宫 
　　涛之神双调 
　　曹娥蜀侧调
　　　夷则羽 
　　庞将军高平调
　　林钟羽 
　　旌忠中管商调
　　南吕商 
　　蔡孝子中管般瞻调
　　大吕羽 
　　古今谱法 
　　折字法 
　　【南蕤林南林黄太姑蕤姑太姑林　黄清太清黄清
　　应南林南黄太黄姑蕤】 央央帝旗羣冕相舆聿来我妫我芸绿滋　维湘与楚谓狩在陼云 【姑太姑林黄太黄　南　黄清　应南蕤林蕤姑黄太黄姑应南林南　太清】 横九疑帝若来下　我怀厥初孰耕孰渔勿忘惠康畴匪帝余　博 【黄清　应南蕤林蕤姑姑太黄姑蕤林黄　黄清】 硕于俎维错于豆瑶洒玉离侑此桂酒
　　右帝舜楚调　黄钟宫 
　　舆地纪胜绍兴府舜庙在会稽县东一百里
　　乾隆绍兴府志会稽县虞舜庙嘉泰志在县东南七十里述异记云会稽山有虞舜巡狩台下有望陵祠
　　一统志绍兴府虞舜庙在会稽县东南百里又有庙在余姚县历山上 
　　【林南林仲夹林南无黄林仲夹
　　黄清太清黄清　无南　黄清　无南林夹仲林】 登崇邱怀美功穴咄穴咤在云其蒙　享维德辑万国辙轇轕蹇时宅【仲太黄夹仲林无　黄清太清黄清　南无南林　仲夹林仲太黄林仲林无南】 珠为橇玉为车报我则腆不当厥拘　王旆返风偃偃山鸟呼觚棱 【林　黄清太清黄清　林仲夹】 晚丰予谌非可荐
　　右王禹吴调
　　夹钟宫 
　　太平寰宇记会稽县大禹庙在县南二十里嘉泰会稽志同一统志绍兴府大禹陵在会稽县东南会稽山本名苗山汉书地理志会稽山上有禹冢府志陵在山西北五里宋干德四年诏吴越立禹庙于会稽置守陵五户大禹庙旧在山阴县涂山南麓宋元以来皆祀于此明改祀于会稽山陵
　　宋史光宗纪绍熙三年冬十月壬寅修大禹陵
　　【黄清太清黄清　南林南姑太黄南无　黄清　姑南　太清黄清　无南林姑太姑黄姑太】 云苍凉山山截嶭瞻灵旗闯越绝　故宫凄凄生绿芜谋臣安在空五 【姑林南　太清黄清　无南　黄清　太清黄清　南　黄清　无南林南林南黄姑太姑林南　太清】 湖酹君君毋西入吴　洪涛卷地龙工呼函坚操剡何睢盱彼茁竹 【林　黄清太清黄清
　　无南林姑无林南仲姑太姑林姑太黄　黄清】 箭杨梅朱　壶觞有酎盘有鱼千春万春勿忘此故都
　　右越王越调
　　无射商 
　　乾隆绍兴府志万历志越王祠祀越王句践在府西北二里久废明嘉靖十一年知府洪珠即西光坊光相寺基改建盖在旧址又西北一里
　　【应　黄清　应南蕤应南应　太清　应南蕤姑太黄太　太南应南　太清　蕤南应　太清】 凄其我思永矢弗游凫曰予肖以璗与镠　载尸载谒子惠思越翩 【应南蕤姑太黄太】 其来而乘涛驾月
　　右越相侧商调
　　黄钟商 
　　一统志绍兴府文种墓在府城内卧龙山麓水经注文种城于越而伏剑于山阴越人哀之葬于重山
　　【无　黄清　无仲太仲南林仲林　太清黄清　无林南林仲无太姑太　仲太仲林】 民荼嬴天纪渎羣雄横徂君逐鹿傅悬于投匪智伊福　或肉以昌 【太清黄清　无　太清　仲林南林无　太清　仲无　仲太仲林　太清黄清　无　太清仲林南林南】 或斧以亡谓予复归有如大江　我无君尤君胡我慊亦有子孙在 【无黄太　仲太仲林无　太清黄清　无】 阿在崦　灵兮归来筑宫崔嵬
　　右项王古平调
　　无射宫 
　　康熙山阴县志项里山在县西南二十里俗云项羽避雠于此故名下有项羽祠乾隆绍兴府志山阴县项羽庙嘉泰志在县南十五里项里溪上以亚父范增配食不知其始岁月傍有聚落数千家岁时奉祀
　　【林仲　黄清　无南林仲太黄林仲夹仲南林仲南黄太仲太夹仲林仲】 海云碧兮崔嵬潬上去兮潬下来子乘舟兮迟女目屡眩兮沤飞【林仲黄太仲南　黄清太清黄清　南林仲林南黄太仲太夹太黄无南林仲太】 白马驶兮素縿舜驱银山兮迭万鼓汨予从天兮南逝经西陵兮掠 【夹仲　南黄太仲黄太仲南林仲南　黄清太清黄清　南林南　黄清　夹太黄林仲】 渔浦　夫在舶兮妇在房风浩浩兮波茫茫沥予酒兮神龙府我征 【黄太仲林仲】 至兮无所苦
　　右涛之神双调 
　　乾隆绍兴府志嵊县灵济侯祠省志在东门外数百步宋宝佑元年敕两浙洪水为患尤深幸钱塘潮神灵济侯大显神通逆风退浪不坏民居不伤民命祠宇临江水波不入严衢近郡亦赖保全是用重褒封号旌异灵聪宜改灵济侯为善应侯载诸祀典一统志绍兴府宁济庙在萧山县西兴镇祀浙江潮神
　　【仲夹仲　黄清　林夷　黄清太清黄清　林仲夹仲太夹太黄夹林夷黄夹仲　折字　仲】 玉副笄锦结褵含清扬兮郁翠眉嘤嘤歌兮有待柳屡舞兮僛僛【黄清太清黄清　无夷　黄清　仲太夹太黄夹仲夹仲林　黄清　无黄夷黄夹仲仲　折字　仲】 昔何止兮水湄今何征兮未来吾无欲兮女之佩羌犹豫兮而裴回　 【黄清太清黄清　夷　黄薄　仲太夹太黄仲夹仲林夷仲夹仲　折字　仲　仲夹　黄清　林】 黄头兮呼风旗尾兮栩栩潮枯兮沙迟将子兮无怒　舟去兮人【夷林仲太夹仲】 归花落兮鸟啼
　　右曹娥蜀侧调
　　　夷则羽 
　　乾隆绍兴府志会稽县曹峨庙嘉泰志在县东七十二里熙宁十年绍曹蛾孝女坟庙载祀典
　　【应南应　太清　太姑应林蕤姑　折字　姑　应　折字　应林南应蕤林蕤姑太姑】 鞭卧龙跃镜浦灵之来曀如雨　环玉厢翠缤纷灵之逝扉出云【南应　折字　应南应南林蕤姑蕤林太蕤太姑　南应　折字　应林南林应　折字】 我行其野有穱有稌入其闉阇载歌载儛　祓我家室曰予父母高 【应南林太蕤太姑　南应　折字　应蕤林南应林　太清　太姑　折字　姑】 田莱芜下田舄卤　尔泽毋三尔煦毋五益严祀其终古
　　右庞将军高平调
　　林钟羽 
　　一统志绍兴府卧龙山在山阴县治后盘旋回绕形如卧龙越大夫文种葬此又名种山今府治据其东麓
　　太平寰宇记镜湖汉顺帝永和五年会稽太守马臻创立镜湖在会稽山阴两县界堤塘周回三百一十里都溉田九千余顷又按舆地志云山阴镜湖萦带郊郭白水翠岩互相映发若图画故逸少云山阴路上行如在镜中游耳唐玄宗朝秘书监贺知章乞为道士还乡敕赐镜湖一曲唐书庞坚传坚四世祖玉事隋为监门直合李密据洛口玉以关中锐兵属王世充击之百战不衄世充归东都秦王东徇洛玉率万骑降高祖以隋旧臣礼之玉魁梧有力明军法久宿卫习知朝廷制度帝顾诸将多不闲仪检故授玉领军武卫二大将军使众观以为模矱出为梁州总管巴山獠叛玉枭其首余党四奔属县獠与反者州里亲戚为贼游说言不可穷蹑玉不听下令军中曰谷熟吾尽收以馈军非尽贼吾不反闻者惧相谓曰军不止吾谷尽且饿死乃共入贼营与所亲相结斩渠长以降众遂溃徙越州都督召为监门大将军太宗以耆厚令主东宫兵虽老不怠小大之务无不亲卒帝为废朝赠幽州都督工部尚书
　　【夷南夷蕤夹姑蕤夹夷南夷蕤夹　折字　夹夷蕤夹蕤姑夹太蕤夷蕤　太清】 师环城兮鸟不度万夫投戈兮子独武车辙厉兮螳螂怒抗予义兮 【应　太清　应　太清　应南夷蕤夷夹蕤夷夹南夷蕤夹夷应夹　折字　夹夹南夷】 出行伍　诗书发冢兮嗟彼伧父父老死兮后生莫知其故庙无人 【蕤姑夹大应　太清　应夷蕤夷应】 兮鼠穴堵歌予诗兮诏万古
　　右旌忠中管商调
　　南吕商 
　　一统志绍兴府旌忠庙在会稽县南二里宋建炎间金兵至钱塘越州守李邺以城降有卫士唐琦不屈夺砖击邺不中大骂而死太守傅崧卿建祠请赐额曰旌忠
　　【无　太清黄清　无林夷无无夷林仲仲夹仲黄　太清黄清　无大夹仲夷无夷林仲】 爱予亲兮保予体将临渊兮发上指子青衿兮父为史不如缇萦兮 【夷无　折字　无　太清黄清　无　黄清　无夷无太夷林仲太夹仲无　太清黄清　无夷林仲】 郁陶以死　豺为政兮吾已矣望奫沦兮倏而逝卧龙山兮若耶水 【夹仲夹太无　折字　无　无太清黄清无林夷无无夷林仲大夹仲夷无太清黄清】 灵不归兮父思子　雨鸣荷兮风入苇若伊优兮泣未已率我子兮 【无仲夷　黄清　无夷　折字　无】 与弟屋阳阿兮招尔
　　右蔡孝子中管般瞻调
　　大吕羽 
　　乾隆绍兴府志愍孝祠嘉泰志在府东北二百七十九步孝子蔡定父革以佣书自给惟定一子命为进士建炎元年革以事逮捕系狱年七十当赎吏持不可定哀祈太守愿以身代不报会大雪定叹曰生无益于亲当以死继万一有司怜而释之因自撰墓铭并诉牒一道寘诸怀服巾纻趋府桥下自湛而死太守翟公汝父闻之亟命出其父且给轊以葬定死后七年太守王公绹始克请于朝赐庙额曰愍孝
　　砚北杂志又曰白右铙歌鼓吹曲乃步骤尹师鲁皇雅越九歌乃规模鲜于子骏九诵然言辞峻洁意度高远颇有超越骅骝之意 
　　古今谱法 
　　【合　下四　四　下一　一　上　勾　尺　下工　工　下　凡　凡六　下五　五　一五】 黄大太夹姑仲蕤林夷南无应 【黄清大清太清夹清】 
　　张炎词源古今谱字同 
　　折字法 
　　箎笛有折字假如上折字下无字即其声比无字微高余皆以下字为准金石弦匏无折字取同声代之 
　　白石道人歌曲卷第二
　　
