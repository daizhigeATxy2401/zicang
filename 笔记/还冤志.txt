　　钦定四库全书　　　　　子部十二
　　还寃志　　　　　　　　小説家二【异闻之属】提要
　　【臣】等谨案还寃志三卷隋顔之推撰之推有顔氏家训已着録此书隋志不载唐书艺文志作魂志三卷文献通考作北齐还志二卷考宋史艺文志作顔之推还寃志太平广记所引亦皆称还寃志与今本合则唐志为传冩之讹至书中所记上始周宣王杜伯之事不得目以北齐即之推亦始本梁人后终隋代观陆法言切韵序则开皇之初尚与刘臻等八人同时定韵更不得目以北齐殆因旧本之首题北齐黄门侍郎顔之推撰遂误以冠于书名上欤观宋史又载释庭藻续北齐还志一卷则误称北齐亦已久矣自梁武以后佛教弥昌士大夫率皈礼能仁盛谈因果之推家训有归心篇于罪福尤为笃信故此书所述皆释家报应之説然齐有彭生晋有申生郑有伯有卫有浑良夫其事并载春秋传赵氏之大厉赵王如意之苍犬以及魏其武安之事亦未尝不载于正史强魂毅魄凭厉气而为变理固有之尚非天堂地狱幻杳不可稽者比也其文词亦颇古雅殊异小説之冗滥存为鉴戒固亦无害于义矣陈继儒尝刻入秘笈中刋削不完仅存一卷此本乃何镗汉魏丛书所刻犹为原帙今据以着録焉乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀



　　钦定四库全书
　　还寃志
　　隋　顔之推　撰
　　晋明帝杀力士含谓持刀者曰我颈多筋斫之必令即防吾将报汝持刀不能留意遂斫数疮然始絶寻复见綘冠朱服赤弓丹矢射之持刀者呼曰含缓我少时而死
　　琅琊诸覆永嘉年为元眞太守家累悉在都唯将长子元崇送职覆于郡病亡元崇年始十九送丧欲还覆门生何法僧贪其资货与伴共推元崇堕水而死因分其财尔夜元崇母陈氏梦元崇还具叙亡父事及身杀委曲尸骸流漂怨酷无双违奉累载一旦长辞衔悲茹恨如何可说歔欷不能自胜又云行速疲极困卧窻下牀上以头枕窻母视儿眠处足知非虚矣陈氏悲怛惊起把火照儿眠处沾湿犹如人形于是举家号泣便发闻于时徐森之始除交州徐道立为长史道立即陈氏从姑儿也具疏所梦托二徐检之二徐道遇诸丧船验其父子亡日如语乃其行凶二人即皆欵服依法杀之更差人送丧达都
　　晋夏矦字太初亦当时才望为司马景王所忌而杀之宗族为之设祭见来灵座脱头置其旁悉取果食酒肉以内颈中既毕还自安言曰吾得诉于上帝矣司马子元无嗣也寻而景王薨遂无子其弟文王封次子攸为齐继景王后攸薨攸子因嗣立又被杀及永嘉之乱有巫见帝云家倾覆正由曹爽夏矦二人之诉怨得申故也
　　汉孙策既定防稽引兵迎汉帝时道人于吉在策军中遇天大旱船路艰澁防尝自出督切军中人每见将士多在吉所因愤怒曰吾不如吉遂吉转置日中令其降雨如不能者便当受诛俄顷之间云雨滂沛未及移时州涧涌溢时竝来贺吉免其死防转怒恚意竟杀之因是防颇愍常每彷佛见吉复出射猎为刺客所伤治疗将差引镜自窥镜中见吉顾则无之如是再三遂扑镜大叫疮皆崩裂须防而死
　　鲁桓公夫人文姜者齐襄公之妹也桓公与文姜俱朝于齐襄公通其妹焉桓公谴责文姜文姜告襄公襄公怒乃与桓公饮酒桓公出襄公使公子彭生送桓公于车彭生多力乃抵桓公胁桓公薨于车上鲁人告于齐曰寡君畏君之威不敢宁居来修旧好礼成而不反无所归咎恶何辞以告于诸侯请以彭生除耻辱也齐人归罪于彭生而杀之后襄公猎于贝丘有大豕从者曰臣见豕乃彭生也襄公怒曰彭生何敢见乎射之豕乃人立而啼公惧坠于车伤足而还其臣连称管至甫二人作乱遂杀襄公焉
　　呉王夫差杀其臣公孙圣而不以罪后越伐呉呉败走谓太宰嚭曰吾前杀臣公孙圣投于余杭山之下今道当由之吾上畏苍天下慙于地吾举足而不进心不忍往子试唱于前若圣犹在当有应嚭乃向余杭之山呼曰公孙圣圣即从上应曰在三呼而三应呉王大惧仰天叹曰苍天苍天寡人岂可复归乎呉王死不反
　　晋安定张祚以永和中作凉州刺史因自立为凉王河州刺史张璀士众强盛祚猜忌之密遣兵进图璀璀率众拒祚祚遂为璀所杀璀后数见祚来部从铠甲举手指璀云底奴要当截汝头璀入姑臧立张静为凉王自为凉州牧又谋废静而自王事未遂尝与静同车出城西门桥梁牢壮而忽摧折刺史旧事正旦放鸟璀所放出手辄死有鹳来巢广夏门弹逐不去自往看之守炖煌宋混遣弟澄即于巢所害璀璀临命语澄曰汝荷婚姻而为反逆皇天后土必当照之我自可死当令汝剧我矣混自为尚书令辅政有疾尽日见璀从屋而下奄入柱中其柱状若火烧掘土则无所见混因病死澄又然灯油变为血廐中马一夕无尾二嵗小儿作老公声呼曰宋混澄斫汝头又城东水中出火后三年澄为张邕所杀晋西域校尉张倾以怨杀麴俭临死有恨言后倾夜见白狗自拔劒斫之不中倾便倒地不起左右见俭在旁遂以暴卒
　　宋元嘉中李龙等夜行刼掠于时丹阳陶继之为秣陵县令防密防捕遂擒龙等取龙引一人是太乐伎忘其姓名刼发之夜此伎推同伴往就人宿共奏音声陶不详审为作欵列随例申上及所宿主人士贵宾客并相明证陶知枉滥但以文书已行不欲自为通塞遂并诸刼干人于郡门斩之此伎声伎精能又殊辨慧将死之日亲隣知识看者甚众伎曰我虽贱少懐慕善未尝为非实不作刼陶令已当具知枉见杀害若死无则已有必自陈诉因弹琵琶歌曲而就死众知其枉莫不殒泣月余日陶遂夜梦伎来至案前云昔枉见杀实所不忍诉之得理今故取君便入陶口仍落腹中陶即惊寤俄而倒絶状若风顚良久方醒有时而发辄夭矫头反着背四日而亡亡后家便贫顇一儿早死余有一孙穷寒路次
　　宋防初元年江州刺史邓琬立刺史晋安王子勋为帝以作乱初南郡太守张悦得罪鎭归杨都及湓口琬赦之以为冠军将军与共经纪军事琬前军顗既败张悦惧诛乃称暴疾伏甲而召邓琬既至谓之曰卿始此祸而欲卖死少帝乎命斩于牀前并杀其子以琬头至五年悦寝疾见琬为厉遂死
　　宋齐豫章王萧嶷亡后忽见形于沈文季曰我病未应死皇太子加膏中十一种药使我不差汤中复加药一种使我利不断吾已先诉许还东邸判此事便懐出青纸文书示文季云与卿少旧为呈主上也俄而失所在文季惧不敢传少时文惠太子薨
　　魏城阳王元徽初为孝庄帝画计杀尔朱荣及尔朱兆入洛害孝荘而徽惧走投洛阳令宼祖仁祖仁父叔兄弟三人为刺史皆徽之力也既而尔朱兆购徽万户侯祖仁遂斩徽送之并匿其金百斤马五十匹及兆得徽首亦不赏侯兆乃梦徽曰我金二百斤马百疋在祖仁家卿可取也兆觉曰城阳家本巨富昨令捕全无金银此梦或实至晓即令収捕祖仁祖仁又见徽曰足得相报矣祖仁欵列得金百斤马五十疋兆不信之祖仁私敛戚属得金三十斤马三十疋输兆犹不完数兆乃发怒悬头于树以石硾其足鞭捶杀之
　　汉窦婴字王孙汉孝文帝窦皇后从兄子也封魏其矦为丞相后乃免相及窦皇后崩婴益疎薄无势黜不得志与太仆灌夫相引荐交结其欢恨相知之晚乎孝景帝王皇后异父同母弟田蚡为丞相亲幸纵横使人就婴求城南田数顷婴不与曰老仆虽弃丞相虽贵宁可以势相夺乎灌夫亦助怒之蚡皆恨之及蚡娶妻王太后诏列矦宗室皆往贺蚡灌夫为人狂酒先尝以醉忤蚡不肎贺之窦婴强与俱去灌夫引酒至蚡蚡曰不能满觞夫因言辞不逊蚡遂怒曰此吾骄灌夫之罪也乃缚夫谓长史曰有诏召宗室而灌夫骂坐不敬奏其在乡里豪横处夫弃市窦婴还谓其妻曰终不令灌夫独死而婴独生乃上事具陈灌夫醉饱事不足诛帝召见之婴与蚡互相言短长帝问朝臣两人谁是朝臣多言婴是王太后闻怒而不食曰我在人皆凌借吾弟我百嵗后当鱼肉之及出蚡复为婴造作恶语用以闻上天子亦以蚡为不直特为太后故论婴死婴临死骂曰若死无知则已有知要不独死后月余蚡病一身尽痛若有打击之者但号呼叩头谢罪天子使祝者瞻之见窦婴灌夫共手笞蚡蚡遂死天子亦梦见婴而谢之晋大将军王敦枉害刁亮及敦入石头梦白犬自天下而噬之既还姑熟遇病白日见刁乗轺车道从吏卒来仰头瞑目乃入摄録敦敦大怖逃不得脱
　　河间国兵张鹿经旷二人相与谐善晋太元十四年五月五日共升钟岭坐于山椒鹿酒失色拔刀斩旷旷母尔夕梦旷自说为鹿所杀杀尸涧中脱裈覆腹寻覔之时必难可得当令裳飞起以示处也明晨追捕一如所言鹿知事露欲规叛逸出门辄见旷手执双刀来拟其面遂不得去母具告官鹿以伏辞
　　晋山隂县令石密先经为御史枉奏杀典客令万黜宻白日见黜来杀宻遂死
　　晋大司马桓温功业殊盛负其才力久怀簒逆废晋帝为海西公而立防稽王是为简文帝太宰武陵王晞性尚武事好犬马逰猎温常忌之故加罪状奏免晞及子综官又逼新蔡王晃使列晞综及前著作郎殷防太宰长史庾清等谋反频请杀之诏特赦晞父子乃徙新安杀涓涓父浩先为温所废涓颇有气尚遂不诣温而与晞游温乃疑之庾清坐有才望且宗族甚强所以并致极法简文防崩而皇太子立遗诏委政于温依诸亮王导旧事温大怨望以为失权僭逼愈甚后谒简文髙平陵方欲伏见帝在坟前轝衣语温云家国不造委任失所温荅臣不敢臣不敢旣登车为左右说之又问殷涓形状答以肥短温云向亦见在帝侧十余日便病因此忧懑而死
　　秦姚苌字景茂赤亭羌也父戈仲事石勒石氏既灭苌随其兄襄与苻永固战于三原军败襄死苌乃防永固即受禄位累加爵邑及转龙骧将军督梁益州诸军事永固谓之曰朕昔以龙骧建业此号未曾假人今持山南委卿故特以相授其宠任优隆如此后随永固子讨慕容为所败独死之苌遣长史诣永固谢罪永固怒既甚即戮其使苌益恐惧遂奔西州邀聚士卒而自树置永固频为慕容冲所败冲转侵逼永固又见妖怪屡起遂走五将山苌即遣骁骑将军呉中围永固中执永固以送苌即日囚之以求传国玺及令禅让永固不从数以叛逆之罪苌遂杀之遂称帝后又将永固尸鞭挞无数祼剥衣裳荐之以掘坎埋之及苌遇疾即梦永固将天官使者兵数百突入营中苌甚悚惧走入后帐宫人逆来刺误中苌隂即相谓曰正着死所抜去矛刃出血石余忽然惊寤即患隂肿令医刺之流血如梦又狂言曰杀陛下者臣兄宸耳非臣苌罪愿不赐枉后三日苌死
　　秦李雄既王于蜀其第四子期从叔夀袭期而废为卭都公防复杀之而夀自立夀性素凶狠猜忌仆射蔡射等以正忤防遂诛之无防夀病恒见李期蔡射为祟呕血而死
　　宋髙平金乡张超与同郡翟愿不和愿以宋元嘉中为方与令忽为人所杀咸疑是超超后除金乡县职解宜还家入山伐林翟兄子铜乌执弓持矢并赍酒醴就山贶之斟酌已毕铜乌曰明府昔害民叔无縁共戴天日引弓射之即死铜乌其夜见超云我不杀汝叔枉见残害今已上诉故来相访引刀刺之吐血而死
　　宋下邳张稗者家世冠族末叶衰防有孙女姝好美色隣人求聘为妾稗以旧门之后耻而不与隣人愤之乃焚其屋稗遂烧死其息先行不知后还亦知情状而畏隣人之势又贪其财而不言嫁女与之后经一年梦见稗曰汝为儿子逆天不孝弃亲就同凶党捉头以手中桃杖刺之因病两宿呕血而死之日隣人又见稗排门直入张目攘袂曰君恃贵纵恶酷暴之甚枉见杀害我已上诉事获申雪却后数日令君知之隣人得病寻亦殂没
　　宋世永康人吕庆祖家甚温富尝使一奴名教子守视墅舍以元嘉中便往案行忽为人所杀族弟无期先大举庆祖饯咸谓为害无期赍羊酒脯至柩所而呪曰君荼酷如此乃云是我魂而有灵使知其人既还至三更见庆祖来云近教子畦畴不理讦当痛治奴奴遂以斧斫我背将帽塞口因得啮奴三指悉皆破碎便取刀刺我颈我曳着后门初见杀时诸从行人亦在其中奴今欲叛我已钉其头着壁言毕而灭无期早旦以告父母潜视奴所住壁果有一把发以竹钉之又看其指并见破伤録奴诘验具伏又云汝既反逆何以不叛奴云头如被系欲逃不得诸同见者事事相符即焚教子并其二息
　　宋髙祖平桓后以刘毅为抚军将军荆州刺史到州便牛牧寺僧主云藏桓家儿度为沙弥并杀四道人后夜梦见此僧来云君何以枉见杀贫道贫道已白扵天帝恐君亦不得久因遂得病不食日尔羸痩当发杨都时多有诤竞侵凌宰辅宋髙祖因遣人征之毅败夜单骑突出投牛牧寺僧曰抚军昔枉杀我师我道人自无报之理然何宜来此亡师屡有灵验云天帝当抚军于寺杀之毅便叹叱出寺后岗上大树自缢而死也
　　汉世何敞为交阯刺史行部到苍梧郡髙要暮宿鹊奔亭夜犹未半有一女子从楼下出自云妾姓苏名娥字始珠本广信县修里人早失父母又无兄弟夫亦久亡有杂缯百二十疋及婢一人名致富妾孤穷羸弱不能自振欲往旁县卖缯就同县人王伯赁车牛一乗钱万二千载妾并缯合致富执辔乃以前年四月十日到此亭外于时日暮行人既絶不敢前行因即留止致富暴得腹痛妾往亭长舍乞浆取火亭长龚夀操刀持防来至车旁问妾曰夫人从何所来车上何载丈夫安在何故独行妾应之曰何故问之夀因捉妾臂曰少艾有色宁可相乐耶妾时怖惧不肎听从夀即以刀刺胁一创立死又杀致富夀掘楼下埋妾并婢取财物去杀牛烧车车杠及牛骨贮亭东空井中妾死痛酷无所告诉故来自归于明使君敞曰今欲发汝尸骸以何为验女子曰妾上下皆着白衣青丝履犹未朽也掘之果然敞乃遣吏捕夀栲问具服下广信县验问与娥语同夀父母兄弟皆系狱敞表夀杀人于常律不至族诛但夀为恶宻经年王法所不能得神诉千载无一请皆斩之以助隂杀上报从之
　　汉时有王忳字少林为郿县令之县到厘亭亭常有杀人忳宿楼上夜有女子称欲诉寃无衣自盖忳以衣与之乃进曰妾本涪令妾也欲往之官过此亭宿亭长杀妾大小十余口埋在楼下夺取衣裳财物亭长今为县门下防徼忳曰当为汝报之勿复妄杀良善耶捉衣而去忳旦收防徼诘问即服同谋十余人并杀之掘取诸丧归其家殡葬亭永清宁人謡曰信哉少林世无偶飞被走马与语飞被走马别为他事今所不録宋东海徐某甲前妻许氏生一男名铁臼而许亡某甲改娶陈氏陈氏凶虐志灭铁臼陈氏产一男生而呪之曰汝若不除铁臼非吾子也因名之曰铁杵欲以杵捣鐡臼也于是捶打铁臼备诸苦毒饥不给食寒不加絮某甲性闇弱又多不在后妻恣意行其暴酷铁臼竟以冻饿病杖而死时年十六亡后旬余忽还家登陈牀曰我铁臼也实无片罪横见残害我母诉怨于天今得天曹符来取铁杵当令铁杵疾病与我遭苦时同将去自有期日我今停此待之声如生时家人宾客不见其形皆闻其语于是恒在屋梁上住陈氏跪谢搏颊为设奠云不须如此饿我令死岂是一餐所能对谢陈夜中窃语道之厉声曰何敢道我今当防汝屋栋便闻锯声屑亦随落拉然有响如栋实崩举身走出炳烛照之亦了无异又骂鐡杵曰汝既杀我安坐宅上以为快也当烧汝屋即见火然烟熖大猛内外狼狈俄尔自灭茅茨俨然不见亏损日日骂詈时复歌云桃李花严霜落奈何桃李子严霜早落已声甚伤切似是自悼不得长成也于时铁杵六嵗至便病体痛肠大上气妨食屡打之处处青月余而死便寂然无闻魏司马宣王功业日隆又诛魏大将军曹爽簒夺之迹稍彰王陵时为杨州刺史以魏帝制于强臣不堪为主楚王彪年长而有才欲迎立之兖州刺史华歆以陵隂谋白宣王宣王自将中军讨陵掩然卒至陵自知势穷乃单船出迎宣王宣王送陵还京师陵至城过贾逵庙侧陵呼曰贾梁道吾固尽心于魏之社稷惟尔有神知之陵遂饮药死三族皆诛其年宣王有疾白日见陵来并贾逵为祟因呼字曰彦云缓我宣王身亦有打处少日遂薨
　　魏支法存者本是胡人生长广州妙善医术遂成巨富有八支防作百种形像光彩曜日又有沈香八尺板牀居常芬馥王谈为广州刺史大儿劭之屡求二物法存不与王谈囚法存继杀之而籍没家财焉死后形见于府辄打阁下鼔似若称魂如此经旬月王谈得病恒见法存守之少时遂亡劭之至杨都又死
　　宋沮渠逊时有沙门昙摩防者慱达多识为逊之所信重魏氏遣李顺拜逊为凉王仍求昙摩防逊恡而不与摩防意欲入魏屡从逊请行逊怒杀之既而左右白日见摩防以劒击逊因疾而死
　　汉时王济左右尝于闇中就婢取济衣物婢欲奸之其人云不敢婢言若不从我我当大叫此人卒不肎婢遂呼云某甲欲奸我济即令人杀之此人具自陈诉济犹不信故牵将去顾谓济曰枉不可受要当讼府君于天后济乃病忽见此人语之曰前具告实不见理今便应去济数日卒
　　汉时防殷字防齐汉世为羽林中郎将先与司校尉胡轸有隙轸遂诬搆杀之殷死月余轸得病目精脱但云伏罪伏罪防幼齐将来于是遂死
　　晋富阳县令王范有妾桃英殊有姿色遂与阁下丁丰史华期二人奸通范尝出行不还帐内都督孙元弼闻丁丰户内有环佩声觇视见桃英与同而卧元弼叩户面叱之桃英即起揽裙理鬓蹑履还内元弼又见华期带佩桃英麝香二人惧元弼告之乃共谤元弼与桃英有私范不辨察遂杀元弼有陈超者当时在座劝成元弼罪后范代还超亦出都看范行至赤亭山下値雷雨日暮忽然有人扶超腋径曳将去入荒泽中电光照见一面甚青黑眼无瞳子曰吾孙元弼也诉怨皇天早见申理连时汝乃今相遇超叩头流血曰王范既为事主当先杀之贾景伯孙文度在太山堂下共定死生名録桃英魂魄亦收在女青亭者是第三地狱名在黄泉下専治女投至天明失所在超至都诣范未敢说之便见从外来迳入范帐至夜范始眠忽然大魇连呼不醒家人牵青牛临范上并加桃人左索向明小苏十许日而死妾亦暴亡超亦逃走长干寺易姓名为何规后五年三月三日临水酒酣超云今当不复畏此也低头便见影已在水中以手挦超鼻血大出可一升许数日而殂
　　晋时张骏据有凉州忌害鎭军将军武威郗鉴以其宗族强大而多功也遂讽其主簿魏纂使诬鉴谋反骏逼鉴自杀后三年纂病见鉴在侧遂死
　　晋时羊字懿彭祖晋世庐陵太守为人刚克粗暴恃国姻亲纵恣尢甚睚眦之嫌辄加刑杀征西大将军庾亮槛送具以状闻有司奏珊杀郡将吏及民蕳良等二百九十人徒谴一百余人应弃市依八议请宥中宗诏曰此事古今所未有此而可忍孰不可忍何八议之有可狱所赐命珊兄子贲先尚南郡公主自表解婚诏不许琅琊孝王妃山氏珊之甥也苦以为请于是司徒王遵啓珊罪不宜恕宜极重法山太妃感动疾陛下罔极之恩宜生全之宥于是下诏下曰山太妃惟此一舅发言摧鲠乃至吐血情虑深重朕丁荼毒受太妃抚育之恩同于慈亲不堪难忍之痛以致顿毙朕亦何顔以寄今便原珊生命以慰太妃渭阳之恩于是除名为民少时疾病恒见蕳良等曰枉岂可受今来相取自申黄泉经宿而死
　　晋时防稽孔基勤学有志操冯结族人孔敝敝使其二子以基为师而敝子并凶猥趣尚不同基屡言之于敝此儿常有忿恚敝寻防亡服制既除基以宿旧乃赍羊酒往看唁二子犹怀宿怨濳遣奴于路侧杀基奴还未之至仍见基来张目攘袂厉声言曰奸丑小竖人面兽心吾顾存昔敦旧平生有何怨恶候道见害慢天忘父神人不容要当断汝家种从此之后数数见形无防大儿向厠忽便絶倒络绎往看已堕于地次者寻复病殂兄弟无后
　　晋时庾亮诛陶称后咸康五年冬节防文武数十人忽然悉起向阶拜揖庾惊问故并云陶公来陶公是称父侃也庾亦起迎陶公扶两人悉是旧怨传诏左右数十人皆操伏戈陶公谓庾曰老仆举君自代不图此恩反戮其孤故来相问陶称何罪身已得诉于帝矣庾不得一言遂寝疾八年一日死









　　还寃志
