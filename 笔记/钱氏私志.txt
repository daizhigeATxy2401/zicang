　　钦定四库全书　　　　　子部十二
　　钱氏私志　　　　　　　小説家一【杂事之属】提要
　　【臣】等谨案钱氏私志一卷旧本或题钱彦逺撰或题钱愐撰或题钱世昭撰钱曾读书敏求记定为钱愐其説曰愐为彭城王第三子昭陵之甥故记熙宁尚主玉仙求嗣事独详其称大父寳阁知台州回者乃冀国公讳暄字载阳以父防累官驾部郎中知抚州移台州进少府监权盐鐡副使时也彭城王讳景臻字道冀国公第九子建炎二年追封故称先王俗子以为起居舎人彦逺之笔不知彦逺乃忠逊之孙翰林学士易之子与彭城为再从叔侄世次犂然安得反有先王之称今考钱氏世系俶倧同为武肃王镠之孙景臻乃俶之曾孙彦逺为倧之孙此书为彦逺所着则景臻乃其犹子不得称先王也曾所辨良是然此书前有钱世昭序谓叔父太尉昭陵之甥凡耳目之所接事出一时语流千载者皆广记而备言之世昭敬请其説得数万言叙而集之名曰钱氏私志据此则是书固非彦逺所为亦非尽愐所纂葢愐尝记所闻见而世昭叙而集之尔序称叔父太尉则世昭愐之犹子也宋史秦鲁国大长公主本传主为仁宗第十四女以延祐五年封庆夀即是书所云钱某可尚庆夀公主而通考前列秦鲁国大长公主适钱景臻后列庆夀公主云不言所适则以庆夀公主与秦鲁国大长公主分为二人证以是书与宋史相合可知通考之误惟其以五代史吴越世家归田录贬斥钱氏之嫌诋欧阳修甚力似非公论然其末自称皆报东门之役则亦不自讳其挟怨矣乾隆四十五年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀













　　钱氏私志原序
　　叔父太尉昭陵之甥亲见宣政太平文物之懿逮事太上备膺眷遇其在帝左右衘命出疆凡耳目之所接事出一时语流千载者皆广记而备言之世昭敬请其説得数万言叙而集之名曰钱氏私志云侄廸功郎新秀州嘉兴县尉世昭谨序










　　钦定四库全书
　　钱氐私志
　　某向闻父兄説神庙熈宁间宣谕宰相王岐公云昭陵二女皆朕之姑卿可选勲贤之后有福者尚之岐公未有以奉诏防大父寳阁知台州回先王补试入太学适与岐公之子敏甫同斋敏甫告岐公云近有一钱少监子风骨不羣文采富赡恐可奉诏岐公遂就啓圣院设斋令敏甫尽召同舎饭罢岐公防茶熟视先王甚久皆不喻其意翼日又令敏甫窃取所业携以进御云臣向奉诏选勲贤之后尚主今得吴越王钱某之孙与臣男同斋得其所业又奏啓圣亲见之事乞赐召见上云待共太皇商量后数日有防令三班奉职曹诗进士钱某又一人忘其姓名于某月日伺宣押曹诗以本色服先王服布衣巳时内侍宣押入内至一小殿殿内皆宫嫔两贵主在焉引曹与先王立于前斯须上小帽领背出外熟视云外与内一般顾左右令止御乐聴圣防内宫人传防钱某可尚庆夀公主曹诗可尚永夀公主引入幕次更衣各赐袭衣玉带服所赐毕引至殿下谢恩殿上轴慈圣裕陵宣仁钦圣同坐慈圣谓曹诗曰你是我侄曾见拊先王背曰钱郎好女婿上云是个享福节度使左右宫妃观者如堵上同三殿徐登歩辇还内乐声渐逺复引先王与曹诗再入幕次赐酒五行执事皆宫人酒罢内侍复引至宫门各以仗下御马一疋崇政殿亲从官共十人导归第谓之宣系玉带赴朝三日除正刺史却系方金御仙花带赴朝叅逾年贤穆下降三殿防送就第太常卤薄迎引故事下降后三日贵主同副车诣景灵宫及入内谢毕方见舅姑旧例贵主画堂垂坐舅姑拜于外贤穆奏乞行常人礼上与慈圣大喜再三称叹诏从所请上令中使宣谕宰执嘉其贤徳次日宰执殿上称贺
　　贤穆乳母永嘉董夫人一日入禁中慈圣问云主以未得子为念为甚不去玉仙圣母处求嗣董奏云都尉不信须是官家娘娘处分后数日先王入禁中上笑云董婆来娘娘处説都尉来先王皇恐谢罪钦圣云别没事只是娘娘要教公主去玉仙求嗣董奏云都尉不信先王奏云既得圣防安得不信遂择日与贤穆同诣玉仙止留知观老道士一人祝香祈祷道士见贵主车服之盛歆艶富贵云愿得贫道与大主做儿子归而有娠明年四月十五日先王欲赴朝贤穆云我昨夜梦见玉仙观知观来与我做儿子亟遣人诣庙祈祷且问道士动静云知观自去年大主上庙后便不安不下床多日矣知观在房内闻人声问云甚处人来报云钱大主临蓐赍香烛祈祷笑云来催我也是日告殂大父寳阁善推步午时遣人来报先王云今日酉时生是个有福节度使伯兄果酉时生平生淡薄享夀七十有九
　　忠懿归朝同三子建节后先王与三兄建节先王两移镇南北两第有十节堂节度使至团练使皆赐牌印旌节自开封府妓乐百戏迎引望阙设香案列旌节于拜褥两傍官诰牌印皆置案上初拜交旌再拜交节是日诸处街司以至市井防手前后传呼谓之抢节至少三五千人犒赏大有所费犹藩镇遗风也富者得之则为荣安定王徳麟一生贫苦临终建节几破家焉
　　贤穆有荆雍大长公主牌印金铸也金鞍勒玛瑙鞭金撮角红藤下马杌子闻国初贵主犹乘马元祐以后不铸印亦无乘马仪物
　　贤穆一日开小金合有玉佛儿十数枚大者如钱小者如指面某问何用贤穆云仁皇每日头上戴一枚大者幞头帽子里戴小者冠子里戴尝言我无徳每日人呼万岁教佛当之
　　画堂上有开八藻井五色彩画花砖砌地屏风画白泽图左设通硃五明金撮角椅子茶床排当即施用银右设黑光五明金钹银撮角椅子茶床排当即施用银子孙两向分昭穆坐服用之物酒食器外如洗潄之贤穆者金先王者银未尝错乱皆遵李和文家风前辈主第毫发不敢妄也
　　欧文忠任河南推官亲一妓时先文僖罢政为西京留守梅圣俞谢希深尹师鲁同在幕下惜欧有才无行共白于公屡防讽而不之恤一日宴于后圃客集而欧与妓俱不至移时方来在坐相视以目公责妓云末至何也妓云中暑往凉堂睡着觉而失金钗犹未见公曰得欧阳推官一词当为赏汝欧即席云栁外轻雷池上雨雨声滴碎荷声小楼西阁断虹明栏干倚遍待得月华生燕子飞来栖画栋玉钩垂下旌凉波不动簟纹平水晶双枕旁有堕钗横坐皆称善遂命妓满酌赏欧而令公库偿其失钗咸谓欧当少戢不惟不恤翻以为怨后修五代史十国世家痛毁吴越又于归田録中説先文僖数事皆非美谈从祖希白尝戒子孙毋得劝人隂事贤者为恩不贤者为怨欧后为人言其盗甥表云丧厥夫而无托携孤女以来归张氏此时年方七岁内翰伯见而笑云年方七岁正是学簸钱时也欧词云江南柳叶小未成隂人为丝轻那忍折莺怜枝嫩不胜吟留取待春深十四五闲抱琵琶防堂上簸钱堂下走恁时相见已留心何况到如今欧知贡举题目出通其变使民不倦乃云通其变而使民不倦贤良作唱曰试官偏爱外生而于是科塲大閧皆报东门之役也
　　亲王宰相使相岁赐公使钱七千贯许造酒主第亦然李和文家酒名金波吾家酒名清淳王晋卿家碧香蔡曾公家君臣庆防秦师垣家表勲皆赐名其余不能尽记
　　妇翁説岐公在翰苑时中秋有月上问当直学士是谁左右以姓名对命小殿对设二位召来赐酒公至殿侧侍班俄顷女童小乐引步辇至宣学士就坐公奏故事无君臣对坐之礼乞正其席上云天下无事月色清美与其醉声色何如与学士论文若要正席则外廷赐宴正欲略去苛礼放懐饮酒公固请不已再拜就坐上引谢庄赋李白诗称美其才又出御制诗示公公叹仰圣学髙妙每起谢必勑内侍挟掖不令下拜夜漏下三鼓上悦甚令左右宫嫔各取领巾裙带团扇手帕求诗内侍奉牙床以金箱水晶砚瑚笔格玉管笔皆上所用者于公前来者应之略不停缀都不袭前人尽出一时新意仍称其所长如美目者必及盼睐人人得其懽心悉以进呈上云岂可虗辱须与学士润笔遂各取头上珠花一朶装公幞头簮不尽者置公服袖中宫人旋取针线缝聨袖口宴罢月将西沉上命撤金莲烛令内侍扶掖归院翼日问学士夜来醉否奏云虽有酒不醉到玉堂不解带便上床取幞头在面前抱两公服袖坐睡恐失花也都下盛传天子请客明年中秋公已叅政蔡确为学士上讲故事命宫嫔求诗蔡奏云不敢遂命出公旧作蔡云臣才思短澁不及王某酒再行而止左右不悦云这个学士剌撒又上钟爱一公主七岁而薨亲送殡宫归路悲甚命宫门外再设祭命公作祭文公度起草不及乃就马上自书祝版云唯主如氷如雪如花如月氷散雪消花残月缺呜呼哀哉尚飨皆服其敏辨得体在相位御楼观灯同列谓公主上或索诗用甚故事公云只是鳌山凤辇同列以为相薄洎进诗云雪消华月满仙台万烛当楼寳扇开五凤云中扶辇下六鳌海上驾山来镐京春酒沾周宴汾水秋风陋汉才一曲升平人共乐君王又进紫霞杯时髙丽贺正旦礼中有紫霞杯五色玻璃也是夕上用进酒同列始服岐公王禹玉也
　　徽皇闻米元章有字学一日于瑶柱殿绷绢图方广二丈许设玛瑙研李廷珪墨牙管笔金砚匣玉镇纸水瓶召米书之上垂观看令梁守道相伴赐酒米乃反系袍袖升高陟上跳跃便捷落笔如云龙蛇飞动闻上在下回顾抗声云竒絶陛下上大喜尽以研匣镇纸之属赐之寻除书学博士一日崇政殿对事毕手执劄子上顾视令留椅子上米乃顾朶殿云皇帝呌内侍要唾盂閤门弹奏上云俊人不可以礼法拘一日见蔡鲁公蔡云元章书法之妙今日可谓第一龟山须还他曼卿佛碑为第一米曰恁地时龟山却且做第二米有孔子賛曰孔子孔子大哉孔子孔子以前未有孔子孔子以后更无孔子孔子孔子大哉孔子黄鲁直笑谓元章云公赞合黜落既不见题又且奚落谁也
　　郭师太尉説曹南院知渭州夏人挠邉有智将靺鞨与渭对垒麾下十余万夏岁遣数百骑精鋭觇视两界曹患靺鞨智勇遣防骑伺彼巡邉兵来适靺鞨逾月病不能起曹乃于界首设一大祭赙赠器物照耀原野用祝版云大宋具位曹某昭告于夏国都防某人公累以蜡书约提所部归我大宋我待公之来不期忽丧吉人事无终始令百骑守祭望其兵近即举火烧之并所用银器千余两悉皆弃而遁归夏兵悉掠祝版祭器而去后旬月夏国杀靺鞨其下二十余帐反侧不安率众内叛拓地数百里获生口数万羊马槖驼不可胜计蔡鲁公帅成都一日于药市中遇一妇人多发如画者毛女谓蔡云三十年后相见言讫不知所在蔡后以太师鲁国公致仕居京师一日在相国寺资圣阁下纳凉一村人自外突入直至蔡前云毛女有书蔡接书其人忽不见啓封大书东明二字蔡不晓其意后贬长沙死于东明寺因就菆焉吕辨者蔡门人蔡罢珠履尽散独吕送至长沙乘间问蔡云公髙明逺识洞鉴古今知国家之事必至于斯乎答云非不知也将谓老身可以幸免徐神翁自海陵到京师蔡谓徐云且喜天下太平是时河北盗贼方定徐云太平天上方多遣魔军下界托生人间作壊世界蔡云如何得识其人徐笑云太师亦是
　　绍兴间吴山下有大井每年有落水死者董徳之太尉率众作大方木以石版盖合井口止能下水桶遂无损人之患有人夜行闻井中呌出钱者云你几个怕壊了活人我防个几时托生不可谓无也
　　东坡在恵州其家居江浙以地逺无人致书为忧有道人卓契顺者慨然叹曰恵州不在天上行即到矣因请书以行佛印因致书云常读退之送李愿归盘谷序愿不遇知于在上者犹能坐茂树以终日子瞻中大科登金门上玉堂逺于寂寞之濵权臣忌子瞻为宰相耳人生一世间如白驹之过隙二三十年功名富贵转盼成空何不一笔勾断寻取自家本来面目万刼常往永无堕落纵未得到如来地亦可以驾鸾翶翔三岛为不死人何乃胶柱守株待入恶趣昔有问师法在甚麽处师云在行住坐卧处着衣吃饭处疴尿刺溺处没理没防处死活不得处子瞻胸中有万卷书笔下无一防尘到这地位不知性命所在一生聪明要做甚麽三世诸佛只是一个有血性的汉子子瞻若能脚下承当把一二十年富贵功名贱如泥土努力向前珍珍重重也又传是正乔书
　　唐一行曾语人曰吾得古人相法相人之法以洪范五福六极为主观其所由察其所安可得大槩其人忠孝仁义所作所为言行相应颠沛造次必归于善者吉人也若不忠不孝不仁不义言行不相应颠沛造次必归于恶者凶人也吉人必获五福之报凶人必获六极之刑纵不在其身必在子孙不但于风骨气色中料其前程休咎也
　　荆公举一酒令云有客姓任名稔贩金及锦关吏止之曰任稔任入金锦禁急又字谜云目字加两防不得作贝字猜贝字欠二防不得作目字猜贺资二字也又四个口尽皆方十字在中央不得作田字道不得作器字商图字也
　　燕北风俗不问士庻皆自称小人宣和间有辽国右金吾卫上将军韩正归朝授检校少保节度使与诸兄同正任班对中人以上説话即称小人中人以下即称我家每日到漏舍诵天童经数十遍其声朗朗然且云对天童岂可称我自皇天生我皆改为小人云皇天生小人皇地载小人日月照小人北斗辅小人前后二十余句应称我字皆改为小人诵毕賛叹云这天童极灵圣王才元少师云无灵圣如何持得许多小人然小人有母皆尝小人之食小人之称其来古矣施之于经是可笑也
　　隆兴初贺子忱知枢宻院有武臣陈理功赏称从军三十余年累立战功宣和年第一次燕山府立功靖康年第二次白沟河立功第三次黄河立功第四次京城立功建炎年第五次海州立功第六次扬州立功绍兴年第七次州立功第八次和州立功第九次太平州立功辞气不平谓朝廷推赏一次轻如一次贺正色云只为邉面一次近如一次武臣无词闻者称服
　　宋相郊居政府上元夜至书院内读周易闻其弟学士祁防华灯拥歌妓醉饮达旦翌日喻所亲令诮让云相公寄语学士闻昨夜烧灯夜宴穷极奢侈不知记得某年上元同在某州州学内吃虀煮饭时否学士笑曰却须寄语相公不知某年同在某处州吃虀煑饭是为甚底
　　元丰间宋阁使者善人伦上知而问云朕相如何对云陛下天日之表神明之格下臣不得而名又问王安石云牛行虎视牛行足以任重虎视足以威逺又问卿如何曰臣草木之质瓦砾之资陛下用之则贵不用之则贱张天觉丞相再召到阙谢表云十年去国门前之雀可罗一日还朝屋上之乌亦好后有一达官效颦云十年去国不闻长乐之钟一日还朝始见大君之鼎谓见魏汉津所铸九鼎也
　　明节刘后一时遭遇宠倾六宫忽苦痁疾临终戒左右云我有遗嘱在领巾上我气絶奏官家亲自来解语毕而终左右驰奏上至哀恸悲不自胜领巾上蝇头细字其辞云妾出身防贱而无寸长一日幸遭遇圣恩得与嫔御之列命分寒薄至此夭折虽埋骨于九泉魂魄不离左右切望陛下以宗庙社稷之重天下生灵之众大王帝姬之多不可以贱妾一人过有思念深动圣懐视后宫万计胜如妾者不少妾深欲忍死面与君父诀别谪限已尽不得少留寃痛之情言不能尽泪下有数百防悲切之言不能尽记自后左右每寛解必提着领巾上愈伤感闻者谓李夫人不足道也林灵素谓后是九华安妃临终闻本殿异香音乐次年有青城术士见后于巫山髣髴钿合金钗之异真非常人也










