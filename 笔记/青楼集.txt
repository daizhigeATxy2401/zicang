青楼集　　元 黄雪蓑

　　○序

　　君子之於斯世也，孰不欲才加诸人，行足诸已。其肯甘於自弃乎哉！盖时有否泰分，有穷达，故才或不羁，行或不掩焉。当其泰而达也，园林钟鼓乐，且未央君子宜之。当其否而穷也，江湖诗酒迷而不复。君子非获已者焉，我皇元初并海宇而金之。遗民若杜散人白兰谷关已，齐辈皆不屑仕进，乃嘲风弄月留连光景，庸俗易之。用世者嗤之三君之心，固难识也。百年未几世运中否？士失其业，志则郁矣。酤酒载严诗祸叵测，何以纾其愁乎？小轩居寂维梦，是观商颜黄公之裔。孙曰：雪蓑者，携《青楼集》示余且徵序引，其志言读之盖已，详矣。余奚庸赘窃惟雪蓑在承平时，尝蒙富贵余泽，岂若杜樊川赢得薄幸之名乎。然樊川自负奇，节不为龊龊小谨，至论列大事如罪言。原十六卫战守二论与，时宰论兵论江贼书达。古今审成败视昔之平安，杜书记为何如邪惜乎？天{束心}将相之权，弗使究其设施回翔紫薇文空言耳。扬州旧梦尚奚忆哉，今雪蓑之为是集也。殆亦梦之觉也，不然历历有如此者，又尝佐贵人樽俎姚阎二公在焉，姚偶言：暮秋时，三字阎曰怡云续而歌之，张应声作小妇孩儿，且歌且续曰：“暮秋时，菊残犹有傲霜枝，风西了，却黄花。”事贵人曰：“且止遂不成章，张之才亦敏矣。”

　　○曹蛾秀

　　京师名妓也，赋性聪慧，色艺俱绝。一曰鲜于伯机开宴，座客皆名士，鲜于因事入内。命曹行酒适遍，公出自内。客曰伯机未饮，曹亦曰：“伯机未饮，”客笑曰：“汝以伯机相呼，可为亲爱之至。”鲜于佯怒曰：“小鬼头敢如此无礼，”曹曰：“我呼伯机，便不可，却只许尔叫王羲之也。”一座大笑。

　　○解语花

　　性刘氏，尢长於慢词。廉野云招卢束齐赵松雪饮於京城外之万柳堂。刘左手持荷花，右手举杯，歌《骤雨打新荷》曲。诸公喜甚，赵即席赋诗云：“万柳堂前数亩池，平铺云锦盖涟漪。主人自有沧洲趣，游女仍歌白雪词。手把荷花来劝酒，步随芳草云寻诗。谁知咫尺京城外，便有无穷万里思。”

　　○珠帘秀

　　姓朱氏，行第四杂剧为当今独步，驾头花旦软末泥等，悉造其妙，胡紫山宣慰尝以沉醉东风曲赠云：“锦织江边翠竹，绒穿海上明珠。月淡时，风清处，都隔断落红尘土。一片闲情任春舒，挂尽朝云暮雨。”冯海粟待制亦赠以《鹧鸪天》云：“凭倚东风远映楼，流莺窥面燕低头。虾须瘦影纤纤织，龟背香纹细细浮。红雾敛，彩云收，海霞为带月为钩。夜来掷尽西山雨，不著人间半点愁。”盖朱背微偻，冯故以帘钩寓意，至今后辈以朱娘娘称之者。

　　○赵真真杨玉娥

　　善唱诸宫调，杨立齐见其讴张五牛商正叔所编双渐小卿恕，因作《鹧鸪天》哨遍要，《孩儿煞》以咏之。后曲多不录，今录前曲云：“烟柳风花锦作团，霜芽露叶玉装船。谁知皓齿纤腰会，只在轻衫短帽边。啼玉靥，咽冰弦，五牛身去更无传。词人老笔佳人口，再唤春风在眼前。”

　　○刘燕歌

　　善歌舞，齐参议还山东。刘赋太常引以饯云：“故人别我出阳关，无计锁雕鞍。今古别离难，兀谁画蛾眉远山。一尊别酒，一声杜宇，寂寞又春残，明月小楼间，第一夜相思泪弹。”至今脍炙人口。

　　○顺时秀

　　姓郭氏，字顺卿，行第二，人称之曰“郭二姐。”姿态闲雅，杂剧为闺怨最高，驾头诸旦本亦得体。刘时中待制尝以金簧玉管凤吟鸾鸣拟其声韵。平生与王元鼎密偶疾，思得马板肠，王即杀所骑骏马以舀之。阿鲁温参政在中书，欲瞩意於郭。一曰戏曰：“我何如王元鼎？”郭曰：“参政宰臣也，元鼎文士也，经纶朝政，致君泽民，则元鼎不及参政，嘲风弄月惜玉怜香，则参政不敢望元鼎。”阿鲁温一笑而罢。

　　○小娥秀

　　姓邳氏，世传邳三姐是也。善小唱，能曼词，张子友平章甚加爱赏，中朝名士赠以诗文盈轴焉。

　　○杜妙隆

　　金陵佳丽人也，卢疏齐欲见之，行李匆匆，不果所愿，因题《踏沙行》於壁云：“雪暗山明，溪深花早。行人马上诗成了，归来闻说妙隆歌。金陵却比蓬莱渺，宝镜慵窥玉容空好，梁尘不动歌声悄。无人知我此时情，春风一枕松窗晓。”○喜春景姓段氏，姿色不逾中人。而艺绝一时，张子友平章以侧室置之。

　　○聂檀香

　　姿色妩媚，歌韵清圆，东平严侯甚爱之。

　　○南春宴

　　姿容伟丽，长於驾头杂剧，亦京师之表表者。

　　李心心、杨柰儿、袁当儿、于ツツ、于心心、吴女燕雪梅此数人者，皆国初京师之小唱也。又有牛四姐，乃元寿之妻，俱擅一时之妙，寿之尤为京师唱社中之巨擘也。

　　○宋六嫂

　　小字同寿，元遗山有赠栗工张觜儿词，即其父也。宋与其夫合乐，妙入神品，盖宋善讴，其夫能传其父之艺。滕玉霄待制尝赋《念奴娇》以赠云：“柳颦花困，把人间恩爱，尊前倾尽。何处飞来双比翼，直是同声相应。寒玉嘶风香云，掷雪一串骊珠引。元郎去后，有谁著意题品。谁料渴羽清商，繁弦急管，犹自余风韵。莫是紫鸾天上曲，两两玉童相并。白发梨园，青衫老传。试与留连听，可人何处？满庭霜，月清冷。”

　　○周人爱

　　京师旦，色姿艺并佳，其儿妇玉叶儿，元文苑尝赠以《南吕一枝花》。曲又有瑶池景，吕总管之妻也。贾岛春，萧子才之妻也。皆一时之拔萃者，王玉带。冯六六玉榭燕，王庭燕，周兽头，皆色艺两绝，又有刘信香，因李侯宠之，名尤著焉。

　　○秦玉莲秦小莲

　　善唱诸宫调，艺绝一时，后无继之者。

　　○司燕奴

　　精杂剧，声名与宋郭相颉颃。后有班真真，程巧儿，李赵奴，亦擅一时之妙。

　　○天然秀

　　姓高氏，行第二，人以小二姐呼之。母刘尝侍史开府高，手神<青色>雅，殊有林下风致，才艺尤度越流辈。闺怨杂剧，为当时第一手。花递头，亦臻其妙。始嫁行院王元俏。王死，再嫁焦太素治中，焦没后，复落乐部。人咸以国香深惜，然尚高洁凝重，尤为白仁甫李溉之所爱赏云。

　　○国玉第

　　教坊副使童关高之妻也，长於绿林杂剧，尤善谈谑，得名京师。

　　○张玉梅

　　刘子安之母也，刘之妻曰蛮婆儿，皆擅美当时，其女关关，谓之小婆儿。七八岁，已得名湘湖间。

　　○王金带

　　姓张氏，行第六，色艺无双，邓州王同知娶之生子矣。有谮之於伯颜太师，欲取入教坊承。应王因一尼为介，通问於太师之夫人，乃免。

　　○魏道道

　　勾栏内独舞鹧鸪四篇打散。自国初以来，无能继者，妆旦色有不及焉。

　　○玉莲儿

　　端丽巧慧，歌舞谈谐，悉造其妙，尤善文揪握槊之戏，尝得侍於英庙，由是名冠京师。

　　○樊事真

　　京师名妓也。周仲宏参议嬖之，周归江南，樊饮饯于齐化门外，周曰：“别后善自保持，毋贻他人之诮。”樊以酒酹地而誓曰：“妾若负君，当刳一目以谢君子。”亡何有权豪子来，其母既迫於势，又利其财，樊则始毅然，终不获已。后周来京师，樊相语曰：“别后非不欲保持，卒为豪势所逼，昔曰之誓，岂徒设哉，乃抽金篦刺左目，血流遍地。周为之骇然，因欢好如初，好事者编为杂剧曰：樊事真金篦刺目行於世。

　　○赛帘秀

　　朱帘秀之高弟，欠耍俏之妻也。中年双目，皆无所睹，然其出门入户，步线行针，不差毫发，有目莫之及焉，声遏行云，乃古今绝唱。

　　○天锡秀

　　姓王氏，侯总管之妻也。善绿林杂剧，足甚小而步武甚壮，女天生秀稍不逮焉。后有工於是者，赐恩深谓之邦老赵家，又有张心哥，亦驰名淮浙。

　　○金兽头

　　湖广名妓也，贯只歌平章纳之，贯没，流落湘湖间，酸齐尝有老鹤啄之诮。

　　○周喜歌

　　字悦卿，貌不甚扬，而体态温柔，赵松雪书悦卿二字。鲜于困学卫山齐都廉使公及诸名公皆赠以词，至今其家宝藏之。

　　○王巧儿

　　歌舞颜色，称于京师。陈云峤与之狎，王欲嫁之。其母密遣其流辈开喻曰：“陈公之妻，乃铁太师女，妒悍不可言。尔若归其，家必遭凌辱矣。”王曰：“巧儿一贱倡，蒙陈公厚眷。得侍巾栉，虽死无憾。”母知其志不可夺，潜挈家僻所，陈不知也。旬曰后，王密遣人谓陈曰：“母氏设计置我某所，有富商约某曰来。君当图之，不然，恐无及矣。至期，商果至，王辞以疾，悲啼宛转，饮至夜分，商欲就寝。王掐其肌肤皆损，遂不及乱。既五鼓，陈宿构忽刺罕赤闼缚，商欲赴刑部处置。商大惧，告陈公曰：“某初不知，幸寝其事，愿献钱二百缗以助财礼之费。”陈笑曰：“不须也。”遂厚遗其母，携王归江南，陈卒。王与正室铁皆能守其家业，人多所称述云。

　　○王奔儿

　　长于杂剧，然身背微偻，金玉府总管张公置于侧室。刘文卿尝有买得不直之诮，张没，流落江湖，为教师以终。

　　○时小童

　　善调话，即世所谓小说者，如丸走坂，如水建瓴，女童亦有舌辨，嫁末泥度丰年，不能尽母之伎云。

　　○于四姐

　　字慧卿，尤长琵琶，合唱为一时之冠，名公士夫皆有诗赠之。后有朱春儿，亦得名於淮浙。

　　○平阳奴

　　姓徐氏，一目眇，四体文绣，精於绿林杂剧，又有郭次香，陈德宣之妻也。亦微眇一目，韩兽头，曹皇宣之妻也。亦善杂剧，皆驰名金陵者也。

　　○赵偏惜

　　樊孛阑奚之妻也，旦末双全，江淮间多师事之，樊院本亦罕与比。

　　○连枝秀

　　姓孙氏，京师角妓也。逸人风高老点化之。遂为女道士，浪游湖海间，尝至松江，引一ヮ髻曰闽童，亦能歌舞，有招饮者，酒酣则自起舞，唱青天歌。女童亦舞而和之，真仙音也。欲於东门外化缘造庵，陆宅之为造疏语，多寓讥谑，其中有不比寻常钩子，曾经老大钳槌百炼不回，万夫难敌之句。孙於是飘然入吴，过医人李恕，齐乃往曰旧好，遂从俗嫁之，后不知所终。

　　○王玉梅

　　善唱慢调，杂剧亦精致，身材短小而声韵清圆，故锺继先有声似磬圆身如磬槌之诮云。

　　○李芝秀

　　赋性聪慧，记杂剧三百余段。当时旦色号为广记者，皆不及也。金玉府张总管置於侧室，张没后，复为娼。

　　○朱锦绣

　　侯耍俏之妻也，杂剧旦末双全，而歌声坠梁尘，虽姿不逾中人，高艺实超流辈，侯又善院本，时称负绝艺者。前辈有赵偏惜樊孛兰奚，后则侯朱也。

　　○樊香歌

　　金陵名姝也，妙歌舞，善谈谑，亦颇涉猎书史，台端虽荐角峨峨，悉皆爱赏。士夫造其卢，尽曰笑谈，惜寿不永，二十三岁而卒。葬南关外，奸事者春游，必携酒奠其墓，至今率以为常。

　　○小玉梅

　　姓刘氏，独步江浙。其女匾匾姿格娇冶，资性聪明能杂剧，号小技，后嫁末泥安太平常郁郁而卒。有女宝宝亦唤小技梅，艺则不逮其母云。

　　○杨买奴

　　杨驹儿之女也，美姿容，善讴唱，公卿士夫翕然加爱，性嗜酒，后嫁乐人查查鬼张四为妻，憔悴而死。贯酸齐尝以髻挽青螺裙拖白带之句讥之，盖以其有白带疾也。

　　○张玉莲

　　人多呼为张四妈，旧曲其音不传者，皆能寻腔依韵唱之。丝竹咸精，博尽解，笑谈，文雅彬彬。南北今词，即席成赋，审音知律，时无比焉。往来其门，率多贵公子，积家丰厚，喜延款士夫。复挥金如土无，少暂惜。爱林经历尝以侧室置之，后再占乐籍，班彦功与之甚狎。班司儒秩满北上，张作小词折桂令赠之，末句云：“朝夕思君，泪点成斑。”亦自可喜，又有一联云：“侧耳听门前过马，和泪看帘外飞花。”尤为脍炙人口。有女倩娇粉儿数人，皆艺殊绝，后以从良散去，余近年见之{山昆}山，年余六十矣。两鬓如黧，容色尚润，风流谈谑，不减少年时也。

　　○赵真真

　　冯蛮子之妻也。善杂剧，有绕梁之声。其女西夏秀，嫁江闰甫，亦得名淮浙间，江亲文墨，通史鉴，教坊流辈，咸不逮焉。

　　○李娇儿

　　王德名妻也，姿容姝丽，意度闲雅。时人号为小天然，花旦杂剧特妙，江浙驸马丞相常眷之。李生辰，相君致贺礼，遇公燕则遗以马腰截。至今歌馆，以为盛事。

　　○张奔儿

　　李牛子之妻也，姿容丰格，妙於一时，善花旦杂剧。时人目奔儿为温柔旦。李娇儿为风流旦。

　　○龙楼景丹墀秀

　　皆金门高之女也，俱有姿色，专工南戏，龙则梁尘暗籁，丹则骊珠宛转。后有芙蓉秀者，婺州人。戏曲小令不在二美之下，且能杂剧，尤为出类拔萃云。

　　○赛天香

　　李鱼头之妻也，善歌舞，美风度，性嗜洁，玉骨冰肌纤尘不染，无锡倪元缜有洁病，亦甚爱之，则其人可知矣。

　　○翠荷秀

　　姓李氏，杂剧为当时所推，自维扬来云间，石万户置之别馆，石没。李誓不他适，终曰却扫焚香诵经。石之子云壑万户孙伯玉万户岁时往拜之。余见其年已七旬，鬓发如雪，两手指甲皆长尺余焉。

　　○赵梅哥

　　张有才之妻也，美姿色，善歌舞，名虽高而寿不永。张继娶和当当，虽貌不扬而艺甚绝，在京师曾接司口奴排场，由是江湖驰名。老而歌调高如贯珠，其女口章能传母之技云。

　　○陈婆惜

　　善弹唱，声遏行云，然貌微陋而谈笑风生，应对如响省宪大官皆爱重之。在弦索中，能弹唱口口曲者南北十人而已。女观音奴，亦得其仿佛，不能造其妙也。

　　○汪怜怜

　　湖州角妓美姿容，善杂剧，涅古伯经历甚属意焉。汪曰：“若不弃寒微，当以侧室处我。涅遂备礼纳之，克尽妇道。人无间言，数年涅没。汪髡发为尼，公卿士夫多访之。汪汩其形，以绝众之狂念而终身焉。”

　　○米里哈

　　回回旦色歌喉清宛，妙入神品，貌虽不扬而专工花旦杂剧。余曾识之，名不虚得也。

　　○顾山山

　　行第四，人以顾四姐呼之，本良家子，因父而俱失身，资性明慧，技艺绝伦，始嫁乐人李小大。李没华亭县长哈刺不花置於侧室。凡十二年，后复居乐籍，至今老於松江，而花旦杂剧，犹少年时体态，后辈且蒙其指教，人多称赏之。

　　○李芝仪

　　维扬名妓也，工小唱，尤善慢词，王继学中丞甚爱之，赠以诗序。余记其一联云：“善和坊里，骅骝扌出绣花来。钱塘江边，燕子衔将春色去。”又有塞鸿秋四阕。至今歌馆尤传之，乔梦符亦赠以诗词甚富。女童童善杂剧，间来松江。后归维扬，次女多娇，尤聪慧，今留京口。

　　○李真童

　　张奔儿之女也，十余岁，即名动江浙，色艺无比，举止温雅，语不伤气，绰有闺ト风致。达天山检校浙省，一见遂属意焉。周旋三岁，一作载达秩满赴都，且约以明年相会，李遂为女道士。杜门谢客，曰以焚诵为事。至期，达授诸暨州同知而来。备礼取之，后达没。复为道士，节行愈励云。

　　○真凤歌

　　山东名妓也，善小唱，彭庭坚为沂州同知，确守不乱，真恃以机辨圆转，欲求好於彭。一曰大雪，彭会客，深夜方散，真托以天寒不回。直造彭室，彭竟不辞，后竟甚密。

　　○大都秀

　　姓张氏，其友张七乐名黄子醋善杂剧，其外脚供过亦妙。

　　○喜温柔

　　曾九之妻也，姿色端丽，而举止温柔，淮浙驰名，老而不衰江西亦有喜温柔，姓孙氏，其艺则不逮焉。

　　○金莺儿

　　山东名姝也，美姿色，善谈笑，ㄐ筝合超鲜有其比。贾伯坚任山东佥宪，一见属意焉。与之甚昵，后除西台御史，不能忘情，作醉高歌《红绣鞋》曲以寄之曰：“乐心儿比目连枝，肯意儿新婚燕尔。画船开抛闪的人独自，遥望关西店儿。黄河水，流不尽心事。中条山，隔不断相思。常记得夜深沉人静悄自来时，来时节，三两句话。去时节，一篇诗。记在人心窝儿里直到死。”由是台端知之，被劾而去。至今山东以为美谈。

　　○一分儿

　　姓王氏，京师角妓也。歌舞绝伦，聪慧无比。一曰丁指挥会才人刘士昌程继善等於江乡园小饮，王氏佐樽，时有小姬歌菊花会《南吕曲》云：“红叶落火龙褪甲，青松枯怪蟒张牙。”丁曰：“此沉醉东风首句也。王氏可足成之”，王应声曰：“红叶落火龙褪甲，青松枯怪蟒张牙。”可咏题，堪描画。喜觥筹席上交杂答刺，苏频斟入礼厮麻。不醉呵，休扶上马。一座叹赏，由是声价愈重焉。

　　○般般丑

　　姓马，字素卿善词翰，达音律，驰名江湘间。时有刘廷信者，南台御史刘廷翰之族弟。俗呼曰黑刘五，落魄不羁。工於笑谈，天性聪慧至於词章，信口成句，而街市俚近之谈。变用新奇，能道人所不能道者，与马氏各相闻而未识。一曰相遇於道，偕行者曰：“二人请相见。”曰：“此刘五舍也，此即马般般丑也。”

　　见毕，刘熟视之，曰：名不虚得。马氏含笑而去，自是往来甚密，所赋乐章极多，至今为人传诵。

　　○刘婆惜

　　乐人李四之妻也，与江右杨春秀同时。颇通文墨，滑稽善舞，迥出其流，时贵多重之。先与抚州常推官之子三舍者交好，苦其夫间阻。一曰偕宵遁，事觉决杖刘负愧，将之广海居焉。道经赣州，时有全普庵拨里字子仁。由礼部尚书，值天下多故。选用除赣州监郡。平曰守官清廉，文章政事，杨历台省。但未免躯於酒色。每曰公余，即与七夫酣饮赋诗，帽上常喜簪花，否则或果或叶，亦簪一枝。一曰刘之广海，过赣，谒全公。全曰：“刑余之妇，无足与也。”刘谓阍者曰：“家欲之广海，誓不复还。”久闻尚书清誉获一见而逝，死无憾也。全哀其志而与进焉，时宾朋满座，全帽上簪青梅一枝，行酒，全口占清江引曲云：“青青子儿枝上结”令宾朋续之。众未有对者，刘敛衽进前曰：“能容妾一辞乎。”全曰：“可”，刘应声曰：“青青子儿枝上结，引惹人攀折。其中全子仁，就裹滋味别。只为你酸留意儿难弃舍。”全大称赏，由是顾宠无间，纳为侧室，后兵兴，全死节。刘克守妇道，善终於家。

　　○小春宴

　　姓张氏，自武昌来浙西。天性聪慧，记性最高，勾栏中作场常写其名目贴於四周遭梁上。任看官选拣需索，近世广记者，少有其比。

　　○孙秀秀

　　都下小旦色也。名公巨卿多爱重之。京师谚曰：“人间孙秀秀，天上鬼婆婆。”

　　○事事宜

　　姓刘氏，姿色歌舞悉妙，其夫玳瑁敛，其叔象牛头，皆副净色，浙西驰名。

　　○帘前秀

　　末泥任国恩之妻也，杂剧甚妙，武昌湖南等处，多敬爱之。

　　○燕山景

　　田眼睛光妻也，夫妇乐艺皆妙。

　　○燕山秀

　　姓李氏，其夫马二，名黑驹头，朱帘秀之高第，旦末双全，杂剧无比。

　　○荆坚坚

　　善唱工於花旦杂剧，人呼为小顺时秀。

　　○孔千金

　　善拨阮，能曼词，独步於时，其儿妇王心奇，善花旦，杂剧尤妙。

　　李定奴

　　歌喉宛转，善杂剧，勾阑中曾唱《八声甘州》，喝采八声，其夫帽儿王杂剧亦妙。凡妓以墨点破其面者为花旦。

　　罗春伯闻见录载陈子翁题蔡奴像曰：“观全盛时，风尘中人物尚如此呜呼！盛哉！余於《青楼集》不能无感云，尔至正丙午夏五月郡人夏邦彦书于风月楼中。

