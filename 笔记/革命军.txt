
革命军　邹容

　　第一章 绪论

    扫除数千年种种之专制政体，脱去数千年种种之奴隶性质，诛绝五百万有奇被毛戴角之满洲种，洗尽二百六十年残惨虐酷之大耻辱，使中国大陆成干净土，黄帝子孙皆华盛顿，则有起死回生，还命反魄，出十八层地狱，升三十三天堂，郁郁勃勃，莽莽苍苍，至尊极高，独一无二，伟大绝伦之一目的，曰“革命”。巍巍哉！革命也！皇皇哉！革命也！
　　吾于是沿万里长城，登昆仑，游扬子江上下，溯黄河，竖独立之旗，撞自由之钟，呼天吁地，破颡裂喉，以鸣于我同胞前曰：呜呼！我中国今日不可不革命，我中国今日欲脱满洲人之羁缚，不可不革命；我中国欲独立，不可不革命；我中国欲与世界列强并雄，不可不革命；我中国欲长存于二十世纪新世界上，不可不革命；我中国欲为地球上名国、地球上主人翁，不可不革命。革命哉！革命哉！我同胞中，老年、中年、壮年、少年、幼年、无量男女，其有言革命而实行革命者乎？我同胞其欲相存相养相生活于革命也。吾今大声疾呼，以宣布革命之旨于天下。
　　革命者，天演之公例也；革命者，世界之公理也；革命者，争存争亡过渡时代之要义也；革命者，顺乎天而应乎人者也；革命者；去腐败而存良善者也；革命者，由野蛮而进文明者也；革命者，除奴隶而为主人者也。是故一人一思想也，十人十思想也，百千万人，百千万思想也，亿兆京垓人，亿兆京垓思想也。人人虽各有思想也，即人人无不同此思想也。居处也，饮食也，衣服也，器具也，若善也，若不善也，若美也，若不美也，皆莫不深潜默运，盘旋于胸中，角触于脑中；而辨别其孰善也，孰不善也，孰美也，孰不美也，善而存之，不善而去之，美而存之，不美而去之，而此去存之一微识，即革命之旨所出也。夫此犹指事物而言之也。试放眼纵观，上下古今，宗教道德，政治学术，一视一课之微物，皆莫不数经革命之掏揽过昨日，田今日，以象现现象于此也。夫加是也，革命固如是平常者也。虽然，亦有非常者在焉。闻之一千六百八十八年英国立革命，一千七百七十五年美国之革命，一千八百七十年法国之革命，为世界应乎天而顺乎人之革命，去腐败而存良善之革命，由野蛮而进文明之革命，除奴隶而为主人之革命。牺牲个人，以利天下，牺牲贵族，以利平民，使人人享其平等自由之幸福。甚至风潮所播及，亦相与附流会汇，以同归于大洋。大怪物战！革命也。大宝物哉！革命也。吾今日闻之，犹口流涎而心件件。吾是以于我祖国中，搜索五千余年之历史，指点二千余万万里之地图，间人省已，欲求一革命之事，以比例乎英、法、美者，呜呼！何不一遇也？吾亦尝执此不一遇之故而熟思之，重思之，否因之而有感矣，否因之而有慨于历代民贼独夫之流毒也。
　　自秦始统一宇宙，悍然尊大，鞭答宇内，私其国，奴其民，为专制政体，多援符瑞不经之说，愚弄黔首，矫诬天命，揽国人所有而独有之，以保其子孙帝王万世之业。不知明示天下以可欲可羡可歆之极，则天下之思篡取而夺之者愈众。此自秦以来，所以狐鸣篝中，王在掌上，卯金伏诛，魏氏当涂，黠盗好雄。觊觎神器者、史不绝书。于是石勒、成吉思汗等，类以游牧腥之胡儿，亦得乘机窃命，君临我禹域，臣妾我神种。呜呼！革命！杀人放火者，出于是也！呜呼革命！自由平等者，亦出于是也！
　　吾悲夫吾同胞之经此无量野蛮革命，而不一伸头于天下也。吾悲夫吾同胞之成事齐事楚，任人掬抛之无性也。吾幸夫吾同胞之得与今世界列强遇也；吾幸夫吾同胞之得闻文明之政体、文明之革命也；吾幸夫吾同胞之得卢梭《民约论》、孟德斯鸠《万法精理》、弥勒约翰《自由之理》、《法国革命史》、美国《独立檄文》等书译而读之也。是非吾同胞之大幸也夫！是非吾同胞之大幸也夫！
　　夫卢梭诸大哲之微言大义，为起死回生之灵药，返魄还魂之主方，金丹换骨，刀圭奏效，法、美文明之胚胎，皆基于是。我祖国今日病矣，死矣，岂不欲食灵药、投宝方而生乎？若其欲之，则吾请执卢梭请大哲之宝旌，以招展于我神州上。不宁惟是，而况又有大儿华盛顿于前，小儿拿破仑于后，为寻同胞革命独立之表本。嗟呼！嗟乎！革命！革命！
　　得之则生，不得则死。毋退步，毋中立，毋徘徊，此其时也，此其时也。此吾所以倡言革命，以相与同胞共勉共勖，而实行此革命主义也。苟不欲之，则请待数十年百年后，必有倡平权释黑奴之耶女起，以再倡平权释数重奴隶之支那奴。

　　第二章 革命之原因

    革命！革命！我四万万同胞，今日为何而革命？吾先叫绝曰：不平哉！不平哉！中国最不平、伤心惨目之事，莫过于戴狼子野心、游牧贱族、贼满洲人而为君，而我方求富求贵，摇尾乞怜，三跪九叩首，酣嬉浓浸于其下，不知自耻，不知自悟。哀哉！我同胞无主性！哀哉！
　　我同胞无国性！哀哉！我同胞无种性！无自立之性！近世革新家、热心家常号于众曰：中国不急急改革，则将蹈印度后尘、波兰后尘、埃及后尘，于是印度、波兰之活剧，将再演于神州等词，腾跃纸上。邹容曰：是何言欤？是何言欤？何厚颜盲目而为是言欤？何忽染病病而为是言欤？不知吾已为波兰、印度于满洲人之胯下三百年来也，而犹曰“将为也”。何故？请与我同胞一解之。将谓吾已为波兰、印度于贼满人，贼满人又为波兰、印度于英、法、俄、美等国乎？苟如是也，则吾宁为此直接亡国之民，而不愿为此间接亡国之民。何也？彼英、法等国之能亡吾国也，实其文明程度高于吾也。吾不解吾同胞不为文明人之奴隶，而偏爱为此野蛮人奴隶之奴隶、呜呼！明崇侦皇帝殉国，“任贼碎戮朕尸毋伤我百姓”之一日，满洲人率八旗精锐之兵，入山海关定鼎北京之一日，此固我皇汉人种亡国之一大纪念日也！
　　世界只有少数人服从多数人之理，愚顽人服从聪明人之理，使贼满洲人而多数也，则仅五百万人，尚不及一州县之众，使贼满州人而聪明也，则有目不识丁之亲王、大臣，唱京调二黄之将军。都统，三百年中，虽有一二聪明特达之人，要告为吾教化所陶钅容。
　　一国之政治机关，一国之人共司之。苟不能司政治机关、参与行政权者，不得谓之国，不得谓之国民，此世界之公理，万国所同然也。今试游华盛顿、巴黎、伦敦之市，执途人而问之曰：“汝国中执政者为同胞欤？抑异族欤？”必答曰：“同胞，同胞，岂有异种执吾国政权之理。”又问之曰：“汝国人有参预行政权否？”必答曰：“国者；积人而成者也，吾亦国人之分子，故国事为己事，吾应得参预焉。”乃转信我同胞，何一一与之大相反对也耶？谨就贼满人待我同胞之政策，为同胞述之。
　　满洲人之在中国、不过十八行省中之一最小部分耳，而其它于朝野者，则以一最小部分。故十八行省而有馀。今试以京官满汉缺额观之，自大学士、尚书、侍郎满汉二缺平列外，如内阁和衙门，则满学士六，汉学士四，满、蒙侍读学士六。汉军、汉侍读学士二，满侍读十二，汉待读二，满、蒙中书九十四，汉中书三十。又如六部衙门，则满郎中、员外、主事缺额，约四百名，吏部三十余，户都百余，礼部三十余，兵部四十余，刑部七十余，工部八十余，其余各部堂生事皆满人，无一汉人。而汉郎中、员外、主事缺额，不过一百六十二名。每季《扌晋绅录》中，于职官总目下，只标出汉郎中、员外、主事若干人，而浑满缺于不言，殆有不能示天下之隐衷也。是六部满缺司员，几视汉缺司员而三倍（笔帖式尚不在此数）。而各省府道实缺、又多由六部司员外放，何怪满人之为道府者，布满国中也。若理藩院衙门。则自尚书、侍郎迄主事、司库皆满人任之，无一汉人错其间（理藩之事，惟满人能为之，咄咄怪事！）。其余掌院学士、宗人府、都察院、通政司、大理寺、太常寺、太仆寺、光禄寺、鸿胪等，国子监、仪卫诸衙门缺额，未暇细数。要之皆满缺多于汉缺，无一得附平等之义者。是其出仕之途，以汉视满、不啻霄壤云泥之别焉。故常有满、汉人同官、同年、同署，汉人则积滞数十载不得迁转，满人则俄而侍郎，俄而尚书、俄而大学士矣。纵曰，满洲王气所钟，如汉之沛、明之濠，然未有绵延数百年，定为成例，竟以王者一隅，抹煞天下之人才，至于斯极者也。向使嘉、道、咸、同以来，其手奏中兴之绩者，非出自汉人之手，则各省督、抚、府、道之实缺；其不为满人攫尽也几希矣。又使非军兴以来，杂以保举军功捐纳。以争各部满司员之权利，则汉人几绝干仕途矣。至于科举清要之选，虽汉人居十之七八，然主事则多额外，翰林刚益清贫。补缺难于登天，开坊类乎超海，不过设法虚糜之，以改其异心。又多设各省主考、学政，及州县教官等职，俾以无用之人，治无用之事而已、即幸而亿万人中有竞登至大学士、尚书、侍郎之位者，又皆头白齿落，垂老气尽，分余沥于满人之手。然定例汉人必由翰林出身，始堪大拜。而港人则无论出身如何，均能资兼文武，位兼将相，其中盖有深意存焉。呜呼！我汉人最不平之事，孰有过此哉！虽然，同种待异种，是亦天演之公例也。
　　然此仅就它制一端而言也，至乃于各行省中，择其人物之胼罗。土产之丰阜，山川之险要者，命将军、都统治之，而汉人不得居其职。又令八旗子弟驻防各省，另为内城以处之，若江宁，若成都，若西安。若福州，若杭州，若广州，若镇江等处，虽阅年二百有奇、而满自满。汉自汉，不相错杂。盖显然有贱族不得等伦于贵族之心。且试绎“驻防”
　　二字之义、犹有大可称骇者。得毋时时恐汉人之叛我，而羁束之如盗贼乎？不然、何为而防，又何为而驻也？、又何为驻而防之也？。
　　满人中有建立功名者，取王公加拾芥、而汉人则大奴隶如曾国藩、左宗棠。李鸿章之伦、残杀数百万同胞，挈东南半壁，奉之满洲，位不过封候而止。又试读其历朝圣训，遇稍著贤声之一二满大臣，奖借逾恒，真有一德一心之契。两汉人中虽贤如扬名时、李绂、汤斌等之驯静奴隶，亦常招谴责挫辱，不可响迩；其余抑扬高下，播弄我汉人之处，尤难枚举。
　　我同胞不见夫彼所谓八旗子弟、宗室人员、红带子、黄带子、贝子、贝勒者乎，甫经成人，即有自然之禄俸；不必别营生什，以赡其身家；不必读书响道，以充其识力；由少爷而老爷，而大老爷，而大人，而中堂，红顶花翎，贯摇头上，尚书、侍郎，殆若天职。反汉人而观之，夫亦可思矣。
　　中国人群，向分为士、农、工、商。士为四民之首，曰士子，曰读书人。吾风夫欧美人，无不读书，即无人不为士子，中国人乃特而别之曰士子，曰读书人，故吾今亦特言士子，特言读书人。
　　中国士子者，实奄奄无生气之人也。何也？民之愚，不学而已、士之愚，则学非所学而益愚。而贼满人又多方困之，多方辱之，多方汩之，多方①之，多方贼之，待其垂老气尽，阉然躯壳。而后鞭策指挥焉。困之者何？困之以八股、试帖、楷摺，俾之穷年②，不暇为经世之学。辱之者何？辱之以童试、乡试、会试、殿试。（殿试时无坐位，待人如牛马）俾之行同乞丐，不复知人间有羞耻事。汩之者何？汩之以科名利禄，俾之患得患失，不复有仗义敢死之风。①之者何？①之以库序卧碑，俾之柔静愚鲁，不敢有议政著书之举。贼之者何？贼之以威权势力，俾之畏首畏尾，不敢为乡曲豪举，游侠之雄。牵连之狱，开创于顺治（朱国治巡抚江苏，以加钱粮，诛诸生百余人）；文字之狱，滥觞于乾隆（十全老人以一字一语，征珠天下，群臣震恐）。以故海内之士，莘莘济济，鱼鱼雅雅，衣冠俎豆，充儒林，抗议发愤之徒绝迹，慷慨悲咤之声不闻，名为士人，实则死人之不若。《佩文韵府》也，《渊鉴类函》也，《康熙字典》也，此文人学士所视为拱壁连城之大类书也；而不知康熙、乾隆之时代，我汉人犹有仇视满洲人之心思，彼乃集天下名人，名为此三书，以借此销磨我汉人革命复仇之锐志焉（康熙开千叟宴数次，命群臣饮酒赋诗，均为笼络人起见）。噫于嘻！吾言至此，吾不禁投笔废书而叹曰：“朔方健儿好身手，天下英雄入彀中。”好手段！好手段！吾不禁五体投地，顿首稽颡，恭维拜服，满洲人压制汉人，笼络汉驱策汉人、抹熬汉人之好手段！好手段！
　　中国士人，又有一种岸然道貌，根器特异，别树一帜，以号于众者，曰汉学，曰宋学，曰词章，日名士。汉学者流，寻章摘句，笺注训诂，为六级之奴婢，而不敢出其范围。宋学者流，日守其五子、《近思录》等书，高谈其太极、无极、性功之理，以束身成名，立于东西庑一瞰冷猪头。词章者流，立其桐城、阳湖之门户流派，大唱其姹紫嫣红之滥调排腔。名上者流，用其一团和气，二等才清，三斤酒量，四季农服，五声音律，六品官阶，七言诗句，八面张罗，九流通透，十分应酬之大本领，钻营奔竞，无所不至。此四种人，日演其种种之活剧，奔走不遑，而满洲人又恐其顿起异心也，乃特设博学鸿词一科，以一网打尽焉。近世又有所谓通达时务者，拓（拓一作摭）腐败报纸之一二语，袭皮毛西政之二三事，求附骥尾于经济特科中，以进为满洲人之奴隶，欲求不得。又有所谓激昂慷慨之士，日日言民族主义，言破坏目的，其言非不痛哭流涕也，然奈痛哭流涕何？悲夫！悲夫！吾揭吾同胞腐败之现象如此，而究其所以至此之原因，吾敢曰：半自为之，半满洲人造之。呜呼！呜呼！刀加吾颈，枪指吾胸，吾敢曰：半自为之，半满洲人造之。呜呼！
　　呜呼！刀加吾颈，枪指吾胸，吾敢日：半自为之，半满洲人造之。
　　某之言，可以尽吾国士人之丑态，而曰：“复试者，几桌不具，待国士如囚徒。赐宴而尘饭涂羹，视文人如犬马。簪花之袍，仅存腰幅，棘围之膳，卵作鸭烹。一入官场，即成儿戏。是其于士也，名为恩荣，而实羞辱者，其法不行也。由是士也，髦龄入学，皓首穷经，夸命运、祖宗、风水之灵，侥房师、主司、知音之幸，百折不磨，而得一第，其时大都在强仕之年矣。而自顾余生吃着，犹不沾天位天禄毫未忽厘之施，于此而不鱼肉乡愚，威福梓里，或恤含冤而不包词论，或顾廉耻而不打抽丰，其何能赡养室家，撑持门户哉？”痛哉斯言！善哉斯言！为中国士人之透物镜，为中国士人之活动大写真（即影戏）。然吾以为处今之日。处今之时，此等丑态，当绝于天壤也。既又闻人群之言曰：“某某入学，某某中举，某某报捐。”发财做官之一片喊声，犹是嚣嚣然于社会上。如是如是。上海之滥野鸡；如是如是，北京之滑兔子，如是如是，中国之腐败士人。嗟乎！吾非好为此尖酸刻薄之言，以骂尽我同胞，实吾国士人荼毒社会之罪，有不能为之恕。《春秋》责备贤者。我同胞盍醒诸！
　　今试游于穷乡原野之间，则见夫黧其面目，泥其手足，荷锄垅畔，终日劳劳而无时或息者，是非我同胞之为农者乎？若辈受田主土豪之虐待不足，而满洲人派设官吏，多方刻之，以某官括某地之皮，以某束吸某民之血，若昭信票，摊赔款，其尤著者也。是故一纳赋也，加以火耗，加以钱价，加以库平，一两之税，非五六两不能完，务使之鬻妻典子而后已。而犹美其名曰薄赋，曰轻税，曰皇仁。吾不解薄赋之谓何，轻税之谓何？若皇仁之谓，则是盗贼之用心杀人，而曰救人也。嘻！一国之农为奴隶于贼满人下而不敢动，是非贼满人压制汉人之好手段。呜呼！
　　呜呼！刀加吾颈，枪指吾胸，吾敢曰：贼满人压制汉人之好手段！
　　不见乎古巴诱贩之猪仔、海外被虐之华工，是又非吾同胞之所谓工者乎？初则见拒于美，继又见拒于檀香山、新金山等处，饥寒交迫，葬身无地。以堂堂中国之民，意欲比葺发重唇之族而不可得。谁实为之，至此极哉？然吾闻之，外国工人，有干涉国政、倡言自由之说，以设立民主为宗旨者，有合全国工人立一大会，定法律以保护工业者，有立会演说，开报馆，倡社会之说者，今—一转询中国有之乎？曰：无有也。
　　又不见乎杀一教士而割地偿款，骂一外人而劳上谕动问？而我同胞置身海外，受外人不忍施之禽兽者之奇辱，则满洲政府殆盲于目聋于耳者焉。夫头同是圆，足同是方，而一则尊贵如此，一则卑贱如此。呜呼！呜呼！刀加吾颈，论指吾胸，吾敢曰：满洲人之虐待我！
　　抑吾又闻之，外国之富商大贾，皆为议员，执政权，而中国则贬之曰末务，卑之曰市井，贱之曰市侩，不得与士大夫伍。乃一旦偿兵费，赔教案，甚至供玩好、养国蠹者，皆莫不取之于商人，若者有捐，若者有税，若者加以洋关而又抽以厘金，若者抽以厘金而又加以洋关，震之以报效国家之名，诱之以虚衔封典之荣，公其词则曰派，美其名则曰劝，实则敲吾同胞之肤，吸吾同胞之髓，以供其养家奴之费，修颐和园之用而已。吾见夫吾同胞之不与之计较也自若。呜呼！呜呼！刀加吾颈，枪指吾胸。吾敢曰：满洲人之敲吾肤，吸吾髓！
　　以言夫中国之兵，则又有不可忍言者也。每月三金之粮饷，加以九钱七之扣折，与以朽腐之兵器，位置其一人之身命，驱而使之战，不聚歼其兵而馈饷于敌，夫将焉往？及其死伤也，则委之而去，视为罪所应尔，旌恤之典，尽属虚文；妻子哀望，莫之或问。即或幸而不死，则遣以归农，扶伤裹创，生计乏绝，流落数千里外，沦为乞丐，欲归不得，而杀游勇之令，又特立严酷。似此残酷之事，从未闻有施之于八旗驻防者。嗟夫！嗟夫！吾民何辜，受此惨毒！始也欲杀之，终也欲杀之，上薄苍天，下彻黄泉，不杀不尽，不尽不快，不快不止。呜呼！呜呼！刀加吾颈，枪指吾胸，吾敢曰：满洲人之残杀我汉人！
　　文明国中，有一人横死者，必登新闻数次，甚至数十次不止。司法官审问案件，即得有实凭实据，非犯罪人亲供，不能定罪（于审问时，无用刑审问理）。何也？重生命也。吾见夫否同胞每年中死于贼满人借刀杀人滥酷刑法之下者，不知凡几，贼港人之用苛刑，于中国言之，可丑可痛。天下怨积，内外咨嗟。华人入籍外邦，如避水火。租界必设会审，如御虎狼。乃或援引故事虚文，而顿忘眼前实事，不知今无灭族，何以移亲及疏，今无肉刑，何以毙人杖下，今无拷讯，何以苦打成招，今无滥苛，何以百毒备至。至若监牢之刻，狱吏之惨，犹非笔墨所能形容，即比以九幽十八狱，恐亦有过之无不及，而贼满八方行其农忙停讼，热审减刑之假仁假义以自饰。呜呼！呜呼！刀加吾颈，枪指吾胸。吾敢曰：贼满人之屠戮我！若夫官吏之贪酷，又非今世界文字语言所得而写拟言论者也，悲夫！
　　乾隆之圆明园已化灰烬，不可凭藉，如近日之崇楼杰阁，巍巍高大之颐和国，问其间一瓦一铄，何莫非刻括吾汉人之膏脂，以供一卖淫妇那拉氏之笑傲！夫暴秦无道，作阿房宫，天下后世尚称其不仁，于圆明园何如？于颐和园何如？我同胞不敢道其恶者，是可知满洲政府专制之极点。
　　开学堂则曰无钱矣，派学生则曰无钱矣，有丝毫利益于汉人之事，莫不曰无钱矣，无钱矣。乃无端而谒陵修陵，则有钱若干，无端而修宫园，则有钱若干，无端而作万寿，则有钱若干，同胞乎！盍思之。
　　“量中华之物力，结友邦之欢心”，是岂非煌煌上谕之言哉。中国者，中国人之中国也。割我同胞之土地，抢我同胞之财产，以买其一家一姓五百万家奴一日之安逸，此割台湾、胶州之本心，所以感发五中矣。咄咄怪事，我同胞看者！我同胞听者！
　　吾读《扬州十日记》、《嘉定屠城记》，吾读来尽，吾几不知流涕之自出也。吾为言以告我同胞曰：扬州十日，嘉定三屠，是又岂当日贼满人残戮汉人一州一县之代表哉？夫二书之记事，不过略举一二耳，当日既纵焚掠之军，又严剃发之令，贼满人铁骑所至，屠条掳掠，必有十倍于二地者也。有一有名之扬州、嘉定，有千百无名之扬州、嘉定，吾忆之，吾恻动于心，吾不忍而又不能不为同胞告也！
　　《扬州十日记》有云：“初二日，传府道州县已置官吏，执安民牌，遍谕百姓，毋得惊惧。又谕各寺院僧人，焚化积尸，而寺院中藏匿妇女，亦复不少，亦有惊饿死者。查焚尸载簿，不过八日，共八十余万，其落井投河，闭门焚缢者，不与焉。”
　　吾人为言以告我同胞曰：贼满人入关之时，被贼满人屠杀者，是非我高曾祖之高曾祖乎？是非吾高曾祖之高曾祖之伯叔兄舅乎？被贼满人奸淫者，是非吾高曾祖之高曾祖之妻之女之姊妹乎？（《扬州十日记》云：“卒常谓人曰：‘我辈征高丽，掳妇女数万人，无一失节者，何堂堂中国，无耻至此！’”读此言，可知当日好淫之至极）记曰：“父兄之仇，不共戴天。”此三尺童子所知之义，故子不能为父兄报仇，以托诸其子，子以托诸孙，孙又以托诸玄来仍。是高曾祖之仇，即吾今父兄之仇也。父兄之仇不报，而犹厚颜以事仇人，日日言孝弟，吾不知孝弟之果何在也。高曾祖若有灵，必当不瞑目于九原。
　　中国之有孔子，无人不尊崇为大圣人也。曲阜孔子庙，又人人知为礼乐之邦，教化之地，拜拟不置，如邓稣之耶路撒冷也。乃贼满人割胶州于德，而请德人侮毁我尧、舜、禹、汤、文、武、周公道教之地，生民未有。神圣不可侵犯之孔子之乡，使神州四万万众，无教化而等伦于野蛮；是谁之罪欤？夫耶稣教新旧相争。犹不惜流血数百万人，我中国几何如？
　　一般服从之奴隶，有上尊号，崇谥法，尊谥为圣祖仁皇帝、高宗纯皇帝者，故在黑暗之时代，所号为令主贤君，及观《南巡录》所纪，实则淫掳无赖，鸟兽洪水，泛滥中国。（乾隆饮食黄角峰，让张家口递至扬州，三日而至，于此可见其奢侈。）嗟夫！竭数省之民力，以供觉罗玄烨（即康熙）、觉罗弘历（即乾隆）二民贼之行止，方之隋炀、明武为比例差，吾不知其去几何？吾曾读《隋炀艳史》，吾安得其人，再著一康熙、乾隆南游史，揭其禽兽之行，暴著天下。某氏以法王路易十四比乾隆，吾又不禁拍手不已，喜得其酷肖之神也。
　　主人之转卖其奴也，尚问其愿不愿。今以我之土地送人，并不问之，而私相授受；我同胞亦不与之计之较之。反任之听之。若台湾，若香港，若大连湾，若旅顺，若胶州，若广州湾，于未割让之先，于既割让之后，从未闻有一纸公文，布告天下。我同胞其自认为奴乎？吾不得而知之。
　　此满洲人大忠臣荣禄所以有“与其授家奴，不如赠邻友”之言也。
　　牧人之畜牛马也，牛马何以受治于人？必曰：“人为万物之灵，天下只有人治牛马之理。”今我同胞，受治于贼满人之胯下，是即牛马之受治干牧人也。我同胞虽欲不自认为牛马，而彼实以牛马视吾。何以言之？有证在。今各州府县，苟有催租劝捐之告示出，必有“受朝廷数百年豢养深恩，力图报效”等语，煌煌然大贴于十字街衢之上，此识字者所知也。夫曰“豢养”也，即畜牧之谓也。吾同胞自食其力也，彼满洲人抢吾之财，攘吾之土，不自认为贼，而犹以牛马视吾。同胞乎！抑自居乎？抑不自居乎？
　　满洲人又有言曰：“二百年食毛践上，深仁厚泽，浃髓沦肌。”中国者，中国人之中国也，非贼满人所得而固有也。夫谁食谁之毛，谁践谁之土，不待辨别而自知。贼满人之为此言也，抑反言欤？抑实谓欤？
　　请我同胞自道之。贼满人入关二百六十年，食吾同胞之毛，践吾同胞之土，同胞之深仁厚泽，沦其髓，浃其肌。吾同胞小便后，满洲人为我吸余尿，吾同胞大便后，满洲人为我舐余粪，犹不足以报我豢养深恩于万一。此言也，不出于我同胞之口，而反出诸于满洲人之四、丧心病狂，至于此极耶？
　　山海关外之一片地曰满州。曰黑龙江，曰吉林，曰盛京，是非贱满人所谓发祥之地、游牧之地乎？贼满人因当竭力保守者也。今乃顿首再拜奉献于俄罗斯。有人焉，已不能自保，而犹望其保人，其可得乎？有人焉，不爱惜己之物，而犹望其爱惜人之物。其又可得乎？
　　拖辫发，着胡服，踯躅而行于伦敦之市，行人莫不曰：Pigtail（译言猪尾）、savage（译言野蛮）者，何为哉？又踯躅而行于东京之市，行人莫不曰：（译音施尾奴才）者，何为哉？嗟夫！汉官威仪，扫地殆尽，唐制衣冠，荡然无存。受播吾所衣之衣，所顶之发，吾恻痛于心；吾见迎春时之春官衣饰，吾侧痛于心；吾见出殡时之孝子衣饰，吾侧痛于心；吾见官吏出行时，荷刀之红绿衣、喝道之皂隶，吾恻痛于心。辫发乎，胡服乎，开气袍乎，花翎乎，红顶乎，朝珠乎，为我中国文物之冠裳乎？抑打牲游牧贼满人之恶衣服乎？我同胞自认!贼满人入关所下剃头之令，其略曰：“向来剃头之制不急。姑听自便者，欲俟天下大定，始行此事。联已筹之熟矣。君犹父也，臣犹子也，父子一体，岂可违异。若不归一，不见为异国人乎？自今布告之后，京城限旬日，直隶各省地方，自部文到日，并限旬日，尽行剃头，若惜发争辩，决不轻贷。”呜呼！此固我是汉人种，为牛为马，为奴为隶，抛汉、唐之衣冠，去父母之发肤，以服从满洲人之一大纪念碑也。同胞！同胞！吾愿我同胞，日日一读之！
　　娼妓之于人也，人尽可以为夫，皆为博缠头计也。我之为贼满人顺民，贼满人臣妾，从未见益我以多金。即有入其利禄诱导之中，登至尚书、总督之位，要皆以同胞括蚀同胞，而贼满人仍一毛不拔自若也。呜呼！我同胞何娼妓之不若！
　　吾同胞今日之所谓朝廷，所谓政府，所谓皇帝者，即吾畴昔之所谓曰夷、曰蛮、曰戎、曰狄、日匈奴、曰鞑靼；其部落居于山海关之外，本与我黄帝神明之子孙不同种族者也。其士则秽镶，其人则种，其心则兽心，其俗则毳俗，其文字不与我同，其语言不与我同，其衣服不与我同，逞其凶残淫杀之威，乘我中国流寇之乱。闯入中原，盘据上方，驱策汉人。以坐食其福。故祸至则汉人受之，福至则满人享之。太平天国之立（一作亡）也，以汉攻汉，山尸海血，所保者满人。甲午战争之起也，以汉攻倭，偿款二百兆，割地一行省，所保者满人。“团匪”之乱也，以汉攻洋，流血京、津。所保者满人。故今日强也，亦满人强耳，于我双人无与焉；故今日富也，亦满人富耳。于我汉人无与焉。同胞！
　　同胞！毋引为己类！贼满人刚毅之言曰：“汉人强，满人亡”彼族之明此理久矣，愿我同胞当蹈其言，毋食其言。
　　以言夫满洲人之对待我者固如此，以言夫我同胞之受害也又如彼，同胞！同胞！知所感乎？知所择乎？夫犬羊啮骨，犹嫌鲠喉，我同胞受此种种不平之感，殆有若铜驼石马者焉，然而贼满人之奴隶我者，尚不止此，吾心之所欲言者，而口不能达之，口之所能言者，而笔不能宣之。今召发一誓言以告人曰：有举满人对待我同胞之问题，以难于吾者，否能杂搜博引，细说详辩，揭其隐衷微意，以著于天下。吾但愿我身化为恒河沙数，—一身中出—一舌，—一舌中发—一音，以演说贼满人驱策我、屠杀我、奸淫我、笼络我、虐待我之惨状于我同胞前。吾但愿我身化为无量恒河沙数名优巨伶，以演出践满人驱策我、屠杀我、奸淫我、笼络我、虐待我之活剧于我同胞前。
　　且夫我中国固具有囊括宇内，震耀全球，抚视万国，凌轹五洲之资格者也。有二千万方里之土地，有四百兆灵明之国民，有五千余年之历史，有二帝三王之政治。且也地处温带，人性聪明，物产丰饶，江河源富，地球各国所无者，我中国独擅其有；倘使不受弩尔哈齐、皇太极、福临诸恶贼之蹂躏，早脱满洲人之羁缚，吾恐英吉利也，俄罗斯也，德意志也，法兰西也。今日之张牙舞爪，以蚕食瓜分于我者，亦将迸气敛息，以惮我之威权，惕我之势力。吾恐印度也，波兰也，埃及也，土耳其也，亡之灭之者，不在英、俄诸国，而在我中国，亦题中应有之目耳。今乃不出于此。而为地球上数重之奴隶，使不得等伦于印度红巾（上海用印度人为巡捕）、非洲黑奴，吁！可惨也！夫亦大可丑也！夫亦大可耻也！呜呼！灭六国者，国也，非秦也；族秦者，秦也，非天下也。满洲人亡我乎？抑我自亡乎？古人曰：“往者不可谏。来者犹可追。”昨日之中国，譬犹昨日死，今日之中国，譬犹今日生。过此以往，其光复中国乎？其为数重奴隶乎？天下事不兴则亡，不进则退，不自立则自杀，徘徊中立，万无能存于世界之理，我同胞速择焉。我同胞处今之世，立今之日，内受满洲之压制，外受列国之驱迫，内患外侮，两相刺激，十年灭国，百年灭种，其信然夫。然达人有言曰：“欲御外侮，先清内患。”如是如是，则贼满人为我同胞之公敌，为我同胞之公仇，二百六十余年之奴隶犹能脱，数十年之奴隶勿论已。吾今与同胞约曰：“张九世复仇之义，作十年血战之期，磨吾刃，建吾旗，各出其九死一生之魄力，以驱除凌辱我之贼满人，压制我之贼满人，屠杀我之贼满人，好淫我之贼满人，以恢复我声明文物之祖国，以收回我天赋之权利，以挽回我有生以来之自由，以购取人人平等之幸福。”
　　嘻吁嘻！我中国其革命！我中国其革命！法人三次，美洲七年，是故中国革命亦革命，不革命亦革命，吾愿日日执鞭以从我同胞革命，吾祝我同胞革命。
　　“忍令上国衣冠，沦于夷狄；相率中原豪杰，还我河山！”我同胞其有是志也夫！

　　第三章 革命之教育

    有野蛮之革命，有文明之革命。
　　野蛮之革命，有破坏，无建设，横暴恣睢，适足以造成恐怖之时代，如庚子之义和团，意大利之加坡拿里，为国民增祸乱。
　　文明之革命。有破坏，有建设。为建设而破坏，为国民购自由平等独立自主之一切权利；为国民增幸福。
　　革命者，国民之天职也；其根底源于国民，因于国民，而非一二人所得而私有也。今试问吾侪何为而革命？必有障碍吾国民天赋权利之恶魔焉，吾侪得而扫除之，以复我天赋之权利。是则革命者、除祸害而求幸福者也。。为除祸害而求幸福，此吾同胞所当顶礼膜拜者。为除祸害而求幸福，则是为文明之革命，此更吾同胞所当顶礼膜拜者也。
　　欲大建设，必先破坏，欲大破坏，必先建设，此千古不易之定论。
　　吾侪今日所行之革命，为建设而破坏之革命也。虽然，欲行破坏，必先有以建设之。善夫意大利建国豪杰玛志尼之言曰：“革命与教育并行。”吾于是鸣于我同胞曰：“革命之教育。”更译之曰：“革命之前，须有教育，革命之后，须有教育。”
　　今日之中国，实无教育之中国也，吾不忍执社会上种种可丑、可贱、可厌嫌之状态，以出于笔下。吾但谥之曰：“五官不具，四肢不全，人格不完。”吾闻法国未革命以前，其教育与邻邦等．美国未革命以前，其教育与英人等，此兴国之往迹，为中国所未梦见也。吾闻印度之亡也，其无教育与中国等，犹太之灭也，其无教育与中国等，此亡国之往迹，我国擅其有也。不宁惟是：十三洲之独立，德意志之联邦，意大利之统一，试读其革命时代之历史，所以鼓舞民气，宣战君主，推倒母国，诛杀贵族，倡言自由，力尊自治，内修战事，外抗强邻。上自议院宪法，下至地方制度，往往于兵连祸结之时，举国糜烂之日，建立宏猷，体国经野，以为人极。一时所谓革命之健儿，建国之豪杰，流血之巨子，其道德，其智识，其学术，均具有振衣昆仑顶，濯足太平洋之慨焉。吾崇拜之，吾倾慕亡，吾究其所以致此之原因。要不外乎教育耳。若华盛顿，若拿破仑，此地球人种所推尊为大豪杰者也，然一华盛顿，一拿破仑倡之，而无百千万亿兆华盛顿、拿破仑和之，一华盛顿何如？一拿破仑何如？其有愈于华、拿二人之才之识之学者又何如？有有名之英雄，有无名之英雄，华、拿者，不过其时抛头颅溅热血无名无量之华、拿之代表耳！今日之中国，固非一华盛顿、一拿破仑所克有济也，然必须制造无量无名之华盛顿、拿破仑，其庶乎有济。吾见有爱国忧时之志士，平居深念，自尊为华、拿者，若而人其才识之愈于华。拿与否，吾不敢知之、吾但以有名之英雄尊之。而此无量无名之英雄，则归诸冥冥之中、甲以尊诸乙，乙又以尊诸丙，呜呼，不能得其主名者也。今专标斯义，相约数事，以与我同胞共勉之。
　　一、当知中国者，中国人之中国也。中国之一块土，为我始祖黄帝所遗传，子子孙孙，绵绵延延，生于斯，长于斯，衣食于斯，当共守而如替。有异种贱族，染指于我中国，侵占我皇汉民族之一切权利者，吾同胞当不惜生命，共逐之以复我权利。
　　一、人人当知平等自由之大义。有生之初，无人不自由，即无人不平等，初无所谓君也。所谓臣也。若尧、舜，若禹、稷，其能尽义务于同胞，开莫大之利益，以孝敬于同胞，故吾同胞视之为代表，尊之为君，实不过一团体之头领耳。而平等自由也自若。后世之人，不知此意，一任无数之民贼、独夫、大冠、巨盗，举众人所有而独有之，以为一家一姓之私产，而自尊曰君，曰皇帝，使天下之人无一平等，无一自由，甚至使成吉思仟、觉罗福临等，以游牧贱族，入主我中国，以羞我始祖黄帝于九原，故我同胞今日之革命．当共逐君临我之异种，杀尽专制我之君主，以复我天赋之人权．以立于性天智日之下，以与我同胞熙熙攘攘，游幸于平等自由城郭之中。
　　一、当有政治法律之观念。政治者，一国办事之总机关也，非一二人所得有之事也。譬如机器，各机之能运动，要在一总枢纽，倘使余机有损，则枢纽不灵。人民之于政治，亦犹是也。然人民无政治上之观念，则灭亡随之；鉴于印度，鉴于波兰，鉴于已亡之国罔不然。法律者，所以范围我同胞，使之无过失耳。昔有曰：“野蛮人无自由。”野蛮人何以无自由？无法律之谓耳。我能杀人，人亦能杀我，是两不自由也。条顿人之自治力，驾于他种人者何？有法律亡观念故耳。由斯三义，更生四种：一曰养成上天下地，惟我独尊，独立不羁之精神。
　　一曰养成冒险进取，赴汤蹈火，乐死不辟之气慨。
　　一曰养成相亲相爱。爱群敬己，尽瘁义务之公德。
　　一曰养成个人自治，团体自治，以进人格之人群。

　　第四章 革命必剖清人种
 
    地球之有黄白二种，乃天予之以聪明才武，两不相下之本质，使之发扬蹈厉，交战于天演界中，为亘古角力较智之大市场，即为终古物竞进化之大舞台。夫人之爱其种也，其内必有所结，而后外有所排。故始焉自结其家族以排他家族，继焉自结其乡族以排他乡族，继焉自结其部族以排他部族，终焉自结其国族以排他国族，此世界人种之公理，抑亦人种产历史之大原因也。吾黄种，吾黄种之中国之皇汉人种，吾就东洋历史上，能相结相排之人种，为我同胞述之，使有所观感焉。
　　亚细亚黄色人种，约别为二种：曰中国人种，曰西伯利亚人种。
　　中国人种蔓延于中国本部、西藏及后印度一带地方，更详别为三族：第一，汉族。汉族者，东洋史上最特色之人种，即吾同胞是也。据中国本部，栖息黄河沿岸，而次第蕃殖于四方，自古司东亚文化之木铎者，实惟我皇汉民族焉。朝鲜、日本亦为我汉族所蕃殖。
　　第二，西藏族。自西藏蔓延克什米尔、泥八刺及缅甸一带地方，殷周时之氐、羌，秦汉时之月氏，唐之吐蕃，南宋之西夏等，皆属此族。
　　第三，交趾支那族。自支那西南部（即云南、贵州诸省），而蔓延于安南、暹罗等国，此族在古代，似占据中国本部，而为汉族所渐次驱逐者，周以前之苗民、荆蛮，唐之南诏，盖属此族。
　　西伯利亚人种，自东方亚细亚北部．蕃殖北方亚细亚一带，今更详别之，凡四族。
　　第四，蒙古族。原蕃殖于西伯利亚之贝加尔湖东边一带，其后次第南下，今日乃自内外蒙古，蔓延天山北路一带地方。元朝由此族而起，将统一欧亚。印度之莫卧尔帝国，亦由此起。
　　第五，通古斯族。自朝鲜北部，经满洲而蔓延于黑龙江附近地。秦汉时之东胡，汉以后之鲜卑，隋唐时之（革末）（革曷），唐末之契丹，宋之女真等，皆属此族。今日入主我中国之满洲人，亦由此族而兴焉。
　　第六，土耳其族。原蕃殖于内外蒙古地；后渐西移，今日则自天山南路，凡中央亚细亚一带地方，多为此族占据。周以前之獯鬻、（犭严）狁，汉之匈奴，南北朝之柔然，隋之突厥，唐之回纥等，皆属此族。今东欧之土耳其，亦此族所建。
　　今就今日人种之能成立者，列表如下：汉族（中国人）、朝鲜人、暹罗人黄种：中国人种：其他：日本人、西藏人、其他亚西亚东部人、蒙古族、满洲人（今日之所谓政府皇帝者）
　　蒙古族：西伯利亚人（古鞑靼人）、其他亚西来北、中部人西伯利亚人种：土耳其人土耳其族：匈牙利人其他在欧洲之黄种人由是以观，我皇汉民族，起自黄河东北一带之地，经历星霜，四方繁衍，秦汉之世，已满布中国之全面，以中国本部为生息之乡。降及今日，人口充溢四万万，为地球绝大蕃多、无有伦比之民族，其流出万里长城以外，青海、西藏之地者，达一千余万之多。
　　更进而越日本之境，或侵入北方黑龙江之左岸俄界，或达南方，进入安南、交趾、柬蒲塞。暹罗、缅甸、马来半岛。更入太平洋，侵入布哇、美洲合众国、加拿大、秘鲁、伯拉。逾南洋侵入吕宋、爪哇、（氵孛）
　　泥及澳洲、欧洲者，亦不下三四百万。无资力者，孜孜励精，以劳力压倒凌驾他国人民。有资力者，拥数十百万之资本，与欧美之富商大贾，争胜败于商场中，而不相下。我汉族之富于扩张种族之势力者有如此，即以二十世纪世界之主人翁，推尊我汉族，吁！亦非河汉之言也。
　　呜呼!我汉种。是岂飞扬祖国之汉种。是岂独立亚细亚大陆上之汉种，是岂为伟大国民之汉种。呜呼汉种！汉种虽众，适足为他种人之奴隶；汉地更广，适足供他种人之栖息。汉种！汉种！不过为满洲人恭顺忠义之臣民。汉种！汉种！又由满洲人介绍为欧美各国人之奴隶。吾宁使汉种亡尽，杀尽，死尽，而不愿其享升平盛世，歌舞河山，优游于满洲人之胯下。吾宁使汉种亡尽，杀尽，死尽，而不愿其为洪承畴，为细崽，为通事，为买办，为绎干地球各国人之下。吾悲汉种，吾先以种族之念觉汉种。
　　执一人而谓之曰：“汝亡父，非真汝父也，为汝父者，某某也。”
　　其人莫不立起而怒，以得其直而后已。又一家人，父子、夫妇、兄弟，相居无事也，忽焉来一强暴，人其室，据其财产，又奴其全家人，则其家人莫不奋力死斗，以争回原产而后已。夫语人有二父而不怒，夺人之家产而不争，是其人不行尸走肉，即僵尸残骸。吾特怪吾同胞，以一人所不能忍受之事，举国人忍受之；以一家所不能忍受之事，举族忍受之，悲夫！满洲人入关，称大清朝顺民；联军破北京，称某某国顺民；香港人立维多利亚纪念碑曰“德配天地”；台湾人颂明治天皇功德曰“德广皇仁”。前之为大金、大元、大辽、大清朝之顺民既去矣，今之为大英、大法、大俄、大美国之顺民者又来。此无他，不明于同种异种之观念，而男盗女娼，羞祖辱宗之事，亦何不可为！
　　吾正告我同胞曰：昔之禹贡九州，今日之十八行省，是非我皇汉民族嫡亲同胞，生于斯，长干斯，聚国族于斯之地平？黄帝之子孙，神明之胄裔，是非我皇汉民族嫡亲同胞之名誉乎？中国华夏，蛮夷戎狄，是非我皇汉民族，嫡亲同胞，区分人种之大经乎？
　　满洲人与我不通婚姻，我犹是清清白白黄帝之子孙也。夫人之于家庭，则莫不相亲相爱，对异性则不然，有感情故耳。我同胞岂忍见此莫大之奇辱，而无一毫感情动于中耶？爱尔兰隶于英，以人种稍异，故数与英人争，卒得其自治而后已。谚曰：“非我族类，其心必异。”又曰；“狼子野心，是乃狠也。”我同胞其三复斯言；我同胞其有志跳身大海洋中，涌大海洋之水，以洗洁我同胞羞祖辱宗男盗女娼之大耻大辱乎？

　　第五章 革命必先去奴隶之根性

　　曰国民，曰奴隶，国民强，奴隶亡。国民独立，奴隶服从。中国黄龙旗之下，有一种若国民，非国民，若奴隶，非奴隶，杂糅不一，以组织成一大种。谓其为国民乎？吾敢谓群四万万人而居者，即具有完全之奴颜妾面。国民乎何有！尊之以国民，其污秽此优美之名词也孰甚！若然，则以奴隶畀之、吾敢拍手叫绝曰：“奴隶者，为中国人不雷同，不普通，独一无二之徽号。”
　　印度之奴隶于英也，非英人欲奴隶之，印人自乐为奴隶也。安南之奴隶于法也，非法奴隶之，安南人自乐为奴隶也。我中国人之奴隶于满洲、欧美人也，非满洲、欧美欲奴隶之，中国人自乐为奴隶耳。乐为奴隶，则请释奴隶之例。
　　奴隶者，与国民相对待，而不耻于人类之贱称也。国民者，有自治之才力，有独立之性质，有参政之公权，有自由之幸福，无论所执何业，而皆得为完全无缺之人。曰奴隶也，则既无自治之力，亦无独立之心，举凡饮食、男女、衣服、居处，莫不待命于主人，而天赋之人权，应享之幸福，亦莫不奉之主人之手。衣主人之衣，食主人之食，言主人之言，事主人之事，倚赖之外无思想，服从之外无性质，诌媚之外无笑语，奔走之外无事业，伺候之外无精神，呼之不敢不来，麾之不敢不去，命之生不敢不生，命之死不敢不死。得主人之一盼，博主人之一笑，如获异宝，登天堂，夸耀于侪辈以为荣；及樱主人之怒，则俯首屈膝，气下股栗，至极其鞭扑践踏，不敢有分毫抵忤之色，不敢生分毫愤奋之心，他人视为大耻辱，不能一刻忍受，而彼无怒色，无忤容，怡然安其本分，乃几不复自知为人。而其人亦为国人所贱耻，别为异类，视为贱种，妻耻以为夫，父耻以为子，弟耻以为兄，严而逐之于平民之外，此固天下奴隶之公同性质，而天下之视奴隶者，即无不同此贱视者也。我中国人固擅奴隶之所长，父以教子，兄以勉弟，妻以谏夫，日日演其惯为奴隶之手段。呜呼！人何幸而为奴隶哉！亦何不幸而为奴隶哉！
　　且夫我中国人之乐为奴隶、不自今日始也。或谓秦汉以前有国民，秦汉以后无国民。吾谓宴息于专制政体之下者，无所往而非奴隶。数千年来，名公巨卿，老师大儒，所以垂教万世之二大义，曰忠，曰孝，更释之曰：“忠于君，孝于亲。”吾不解忠君之谓何。
　　吾见夫法、美诸国之无君可忠也，而斯民遂不得等伦于人类耶？吾见夫法、美等国之无君可忠，而其国人尽瘁国事之义务，殆一日不可缺焉。夫忠也，孝也。是固人生重大之美德也。以言夫忠于国也则可，以言夫忠于君也则不可。何也？人非父母无以自生，非国无以自存，故对于父母国家，自有应尽之义务焉，而非为一姓一家之家奴走狗者，所得冒其名以相传习也。
　　中国人无历史，中国之所谓二十四朝之史，实一部大奴隶史也。自汉末以迄今日，凡一千七百余年，中国全土，为奴隶于异种者，三百五十八年；黄河以北，为奴隶于异种者，七百五十九年。呜呼！黄帝之子孙，忍令率其嫡亲之同胞，举其世袭之士地，为他族所奴隶者，何屡见而不一。“箪食壶浆，以迎王师”，“纤青拖紫，臣妾骄人”，“二圣青衣行酒会，九哥白马渡江来”，忠君忠君，此张弘范、洪承畴之所以前后辉映也，此中国人之所以为奴隶也。
　　曾国藩也，左宗棠也，李鸿章也，此大清朝皇帝所溢为文正、文襄、文忠者也，此当道名人所推尊为中兴三杰，此庸夫俗子所羡为封侯拜相，此科举后生所悬拟崇拜不置者。然吾闻德相毕士麻克呵李鸿章曰：“我欧洲人以平异种为功，未闻以残戮同胞为功。”嗟夫！吾安得起曾、左百闻是言！吾安得起曾、左以前之曾、左而共闻是言！吾安得起曾、左以后士曾、左，上自独当一面之官府，下至不足轻重之官吏，而亦共同是言！夫曾、左、李三人者。亦自谓为读书有得，比肩贤哲之人也。而犹忍心害理，屠戮同胞，为满洲人忠顺之奴隶也如是，其他何足论。吾无以比之，比之以李自成、张献忠，吾犹嫌其不肖，李、张之所以屠戮同胞，而使满洲人入主中国也，李、张因无常识，不读书，又为明之敝政所迫，而使之不得不然，吾犹为之恕。曾、左、李三人者，明明白白知为汉种也，为封妻荫子，屠戮同胞以请满洲人再主中国也，吾百解而不能为之恕。某氏谓英人助满洲平太平天国。亡汉种之罪，英人与有力焉。鸣呼！是又因乌及屋之微意也。
　　曾、左、李者，中国人为奴隶之代表也。曾、左、李去，曾、左、李来，柔顺也，安分也，韬晦也，眼从也，做官也，发财也，中国人造奴隶之教科书也。举一国之人，无一不为奴隶，举一国之人，无一不为奴隶之奴隶，二千年以前皆奴隶，二千年以后亦必为奴隶。同胞乎！同胞乎！法国议院中，无安南人足迹，英国议院中，无印度人足迹，日本议院中，无台湾人足迹。印度人之为奴隶也，犹得绕红布头巾为巡捕立于上海、香港之十字街头上，驱策中国人以为乐。然吾试问我同胞，曾召于地球面积上，择一为巡捕之地，驱策异种人以为乐？面包一块，山竽一碟，此因非洲黑奴之旧生活也，同胞！同胞！其重思之！
　　吾先以一言叫起我同胞曰：国民，吾愿我同胞，万众一心，肢体努力，以砥以砺，拔去奴隶之根性，以进为中国之国民。法人革命前之奴隶，卒收革命之成功。美洲独立前之奴隶，卒脱英人之制缚。此无他，能自认为国民耳。吾故曰：革命必先去奴隶之根性。非然者，天演如是，物竞如是，有国民之国，群起染指于我中士，我同胞其将由今日之奴隶，以进为数重奴隶，由数重奴隶，而猿猴，而野豕，而蚌介，而荒荒大陆，绝无人烟之沙漠也。
　　近人有乐府一首，名《奴才好》云：奴才好，奴才好，勿管内政与外交，大家鼓里且睡觉。古人有句常言道，臣当忠，子当孝，大家切勿胡乱闹。满洲入关二百年，我的奴才做惯了，他的江山他的财，他要分人听他好。转瞬洋人来，依旧做奴才。他开矿产我做丁，他开洋行我细崽，他要招兵我去当，他要通事我也会，内地还有甲必丹，收赋治狱荣巍巍。满奴作了作洋奴，奴性相传入脑胚，父诏兄勉说忠孝，此是忠孝他莫为。什么流血与革命，什么自由与均财，狂悖都能害性命，倔强那肯就范围。我辈奴仆当戒之，福泽所关慎所归。大金、大元、大清朝，主人国号已屡改，何况大英、大法、大美国，换个国号任便戴。奴才好！奴才乐！世有强者我便服。三分刁黠九分媚，世事何者为龌龊？料理乾坤世有人，坐间风云多反复，灭种覆族事遥遥，此事解人已难索。堪笑维新诸少年，甘赴汤火蹈鼎镬，达官震怒外人愁，身死名败相继仆。但识争回自主权，岂知已非求己学。奴才好！奴才好！奴才到处皆为家，何必保种与保国！

　　第六章 革命独立之大义

    与贵族重大之权利，害人民营业之生活，擅加租赋，胁征公债，重抽航税，此英国议院所以不服查理王而倡革命之原因也。滥用名器，致贵贱贫富之格。大相悬殊，既失保民之道，而又赋敛无度，此法国志士仁人所以不辞暴举逆乱之名，而出于革命之原因也。重征茶课，横加印税，不待立法院之承允，而驻兵民间，此美人所以抗论于英人之前。遂以亚美利加之义旗，飘扬于般岌刺山，而大倡革命至成独立之原因也。
　　吾不惜再三重申详言曰：“内为满洲人之奴隶，受满洲人之暴虐，外受列国人之刺击，为数重之奴隶，将有亡种殄种之难者，此吾黄帝神明之汉种，今日倡革命独立之原因也。”
　　自格致学日明，而天予神授为皇帝之邪说可灭。自世界文明日开，而专制政体一人奄有天下之制可倒。自人智日聪明，而人人皆得有天赋之权利可享。今日，今日，我皇汉人民，永脱满洲之羁绊，尽复所失之权利，而介于地球强国之间，盖欲全我天赋平等自由之位置，不得不革命而保我独立之权。嗟予小子无学，顽陋不足以言革命独立之大义。兢兢业业，谨模拟美国革命独立之义，约为数事，再拜顿首，献于我最敬最亲爱之皇汉人种四万万同胞前，以备采行焉如下：一、中国为中国人之中国。我同胞皆须自认自己的汉种中国人之中国。
　　一、不许异种人沾染我中国丝毫权利。
　　一、所有服从满洲人之义务一律取消。
　　一、先推倒满洲人所立之北京野蛮政府。
　　一、驱逐住居中国中之满洲人，或杀以报仇。
　　一、株杀满洲人所立之皇帝，以做万世不复有专制之君主。
　　一、对敌干预我中国革命独立之外国及本国人。
　　一、建立中国政府，为全国办事之总机关。
　　一、区分省分，于各省中投票公举一总议员，由各省总议员中投票公举一人为暂行大总统，为全国之代表人，又举一人为副总统，各府州县，又举议员若干。
　　一、全国无论男女，皆为国民。
　　一、全国男子有军国民之义务。
　　一、人人有承担国税之义务。
　　一、全国当致忠于此所新建国家之义务。
　　一、凡为国人，男女一律平等，无上下贵贱之分。
　　一、各人不可夺之权利，皆由天授。
　　一、生命，自由,及一切利益之事，皆属天赋之权利。
　　一、不得侵人自由，如言论。思想、出版等事。
　　一、各人权利必要保护。须经人民公许，建设政府，而各假以权，专掌保护人民权利之事。
　　一、无论何时，政府所为，有干犯人民权利之事，人民即可革命，推倒旧日政府，而求遂其安全康乐之心。迨其既得安全康乐之后，经承公认，整顿权利，更立新政府，亦为人民应有之权利。
　　若建立政府之后，少有不洽众望，即欲群起革命，朝更夕改，如奕棋之不定，因非新建国家之道。天下事不能无弊，要能以平和为贵，使其弊不致大害人民，则与其颠覆昔日之政府，而求伸其权利，毋宁平和之为愈。然政府之中，日持其弊端暴政相继放行，举一国人民，悉措诸专制政体之下，则人民起而颠覆之，更立新政，以求遂其保全权利之心，岂非人民至大之权利，且为人民自重之义务哉？我中国人之忍苦受困，已至是而极矣。今既革命独立，而犹为专制政体所苦，则万万不得甘心者矣，此所以不得不变昔日之政体也。
　　一、定名中华共和国（清为一朝名号，支那为外人呼我之词）。
　　一、中华共和国，为自由独立之国。
　　一、自由独立国中，所有宣战、议和、订盟、通商，及独立国一切应为之事，俱有十分权利与各大国平等。
　　一、立宪法，悉照美国宪法，参照中国性质立定。
　　一、自治之法律，悉照美国自治法律。
　　一、凡关全体个人之事，及交涉之事，及设官分职，国家上之事，悉准美国办理。皇天后土，实共鉴之。

　　第七章 结论

    我皇汉民族四万万男女同胞，老年、晚年、中年、壮年、少年、幼年，其革命，其以此革命为人人应有之义务，其以此革命为日日不可缺之饮食。尔毋自暴！尔毋自弃！尔之士地，占亚洲三分之二，尔之同胞，有地球五分之一，尔之茶供世界亿万众之饮料而有余，尔之煤供全世界二千年之燃料亦无不足。尔有黄祸之先兆，尔有神族之势力。尔有政治，尔自司之；尔有法律，尔自守之；尔有实业，尔自理之；尔有军备，尔自整之；尔有土地，尔自保之；尔有无穷无尽之富源，尔须自挥用之。
　　尔实具有完全不缺的革命独立之资格，尔其率四万万同胞之国民，为同胞请命，为祖国请命。掷尔头颅，暴尔肝脑，与尔之世仇满洲人，与尔之公敌爱新觉罗氏，相驰骋于枪林弹雨中；然后再扫荡于涉尔主权之外来恶魔，尔国历史之污点可洗，尔祖国之名誉飞扬，尔之独立旗已高标于云霄，尔之自由钟已哄哄于禹城，尔之独立厅已雄镇于中央，尔之纪念碑已高耸于高风，尔之自由神已左手指天，右手指地，为尔而出现。
　　嗟夫！天清地白，霹雳一声，惊数千年之睡狮而起舞，是在革命，是在独立。
　　皇汉人种革命独立万岁！
　　中华共和国万岁！
　　中华共和国四万万同胞的自由万岁！

