　　钦定四库全书　　　　　子部六
　　中星谱　　　　　　　　天文算法类一【推之属】提要
　　【臣】等谨案中星谱一卷
　　国朝胡亶撰亶号励斋仁和人王晫今世説称其博综羣书尤精天官家言日月薄蚀星辰躔度推测毫髪无遗在长安与监中西洋専家反覆辨论羣皆叹伏所着有中星谱周天现界图歩天歌行世今所见者惟是编所订经星凡四十有五乃于二十八舍之外益以大角贯索天市帝座织女河鼔天津北落师门土司空天囷五车参左肩参右足天狼南北河轩辕大星太防帝座等十八星用以较午中迟早缀诸时刻首京师附浙江其余以类而推所论昼夜永短寒暑循环地殊势异与所引经记载考定嵗差厘分昏旦皆简明详切与今仪象考成中星更録颇能表里观其自序撰自康熙八年是此书在
　　钦定算书以前前明徐光启新法算书以后存其度数以备校证恒星嵗差之行亦不为无所禆矣乾隆四十六年二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀









　　中星谱原序
　　易曰仰以观于天文俯以察于地理是二者固皆儒者读书穷理之所有事也顾地理似易而较难天文似难而较易盖地之延袤既非辙迹所能周亦非瞻望所可悉按图志以求索所见与所传闻多殊何从一一证之故曰难也歩天则不然当夕仰观则地平以上半周天之星悉灿然在目矣向晨再一仰观则平地以下半周天之星又悉旋转于上灿然在目矣其间即有近日之星光揜未能全见昼永之夜见星不满天周然迟旬月而更一再起视则日右旋而星左出曩所不见者又无不灿然在目矣故曰易也惟是星数本繁学有造始亶以为莫要于先审中星中星者恒星之见于正南午位者也其指肇自尧典所谓星鸟星火星虚星昴各以昏时测其正中以定二分二至此古圣人敬授民时之宏规也三代因以加详如诗称定之方中作于楚宫七月流火九月授衣春秋传云龙见而雩水昏正而栽火中成军之属皆壹以候星为考时出政之本其重如此逮月令一书显于周秦之间以十二月别昏旦中星叙次尤晰论者谓虽出吕览周公之遗书故载之礼经良有以也汉唐至今厯术加密皆附节气以记中星载在史志可考然节气古与今同中星今与古异如尧时冬至昏昴中今时冬至昏壁中四千年之间己移五十余度其故云何盖缘恒星与七政各有东西二行其随赤道而西也大约昼夜一周其随黄道而东也各有迟速不等惟恒星之东行最迟阅七十年方渐移一度即厯家所云岁差也既有岁差则中星当非一定然一岁之差才周天三万六千分【平度三百六十每度百分】之一分有半弱则数十年之内暌离非远且即中星以验知岁差因岁差以修改中星易简之理也亶素好览厯代史中天官厯志等书后据时宪厯书粗窥大畧顾自惭谫陋无能有所发挥今幸防
　　恩予养闲居稍暇窃不自揆爰就成书中酌其简要易晓者厘为中星谱一卷其目于凡例详之又取旧本星宿小图展为大图经纬度数备具图谱互稽庶几中星一览无遗矣既识中星因按图以推左右上下诸星即周天无一不可渐识既识周星可以审时候可以定方隅可以察分野可以测知五纬行留顺逆及日躔月离之所在因以悟天行之不息感时序之如驰兢兢焉各有进徳修业之思无玩嵗愒日之志其亦有小补矣乎况识星实为治厯根本
　　朝廷方旁求谙晓厯法之人是谱也虽不足以就正博雅抑亦可为始学津逮云尔
　　皇清康熈八年正月仁和后学胡亶谨撰





　　中星谱发凡
　　一昼夜循环无刻不有中星昼则太阳光盛星不可见故不备录今以日入至日出为限通夜中星依次顺列较古法止记昏旦者为详若欲并知昼时中星苐检隔半年后对待节气谱内于各星下时刻数其相冲时刻即半年前节气之昼时星中也所以然者半年后节气之夜与半年前节气之昼长短数同此正星囘于天适半周之故也【假如欲知立春昼星检对待之立秋谱内视心宿在酉正三刻三分中卯酉为冲即知立春心宿在卯正三刻三分中也室宿在丑初二刻七分中丑未为冲即知立春室宿在未初二刻七分中也余星仿此水检处暑之类亦仿此】
　　一月令以十二月记中星月之气朔不齐法难分画故注家皆主其月中气为説今既录中气兼录节气共为二十四谱亦汉唐以来旧术
　　一古法以日入后二刻半为昏所谓初昏也以日出前二刻半为旦所谓平旦也今时宪新法以太阳在地平下十八度定为昏旦时刻但此十八度内太阳升降有正有斜故各省各节之定昏定旦时刻小异然刻数大约倍于初昏平旦者于时星体全见经纬较明故也若欲知古旦昏时刻苐于谱内日入时刻加二刻六分日出时刻减二刻六分即得盖古法百刻之二刻五十分即今九十六刻之二刻又十五分刻之六故也
　　一古法每日百刻每刻百分授时厯所谓日法一万者也但以百刻配十二时无法可均如俗传子午各多二刻或云子午卯酉各多一刻皆非厯家所用考授时【元厯】大统【明厯】所用者每一时凡八大刻二小刻其前四大刻曰初初曰初一曰初二曰初三俱各百分间以一小刻曰初四止一十六分六十六秒不尽其后四大刻曰正初曰正一曰正二曰正三俱各百分再间以一小刻曰正四亦止一十六分六十六秒不尽合十二时总为九十六大刻二十四小刻其小刻以六准一故名百刻共足万分之数虽为传习有据民间颇似难知【宋人有以大刻为各六十分小刻为各一十分者又古语云每时八刻零三分刻之一其理并同】今时宪斯法每时止整八刻【初初初一初二初三正初正一正二正三】删去二小刻总共九十六刻较为简防易晓盖刻数虽省而时不异譬有匹帛于此以小尺量得四丈大尺量为三丈六尺其于匹帛无加损也
　　一古法每刻百分者时宪止用每刻十五分盖计时至刻巳近矣刻下之分简则易考也若运算则不嫌递以百计以便乗除所谓并行不悖也若欲据新法刻分考知古法刻分自有防通算法先除后乘即自可知
　　一古法中星止记二十八宿内如井斗度广之不免移时今于列宿外增益十七大星共为四十五座大星庶接续易明凡此大星各有经纬度分另于谱后备录用以按图比对若合符节其余众星皆有中时谱虽不着可以类推
　　一大星四十五座皆系近黄赤道者每座星数多寡不等谱内止拈各座之一星为言如增益十七座明书某大星某南星之类是也其二十八宿专指距星如角宿以南星为距亢宿以南第二星为距之类按图检之凡距星皆有经线为界并横书宿名于其端甚易识别
　　一星宿出入地平皆有定时但各省各节刻数不同惟正中之时刻无二亦如日出日入各处时刻不同惟日中皆为午正初刻也
　　一中星既云正南午位如五车天津织女等星实在人顶之北葢以北极视之不嫌为南也
　　一谱内所录中星时刻皆指其节气中气之第一日也若次日则星行天一周而又西逾约一度即须于本星时刻内减十五分刻之四弱以验其中从此递日减之以至次节【如立春首日胃宿酉初初刻十三分中若第二日须减四分为酉初初刻九分中第三日再减四分为五分中余星仿此】
　　一日出入及昏旦昼夜长短各省计时大同较刻小异今谱前所列者一依时宪所颁顺天府时刻尊京师也他省时刻具在厯前可检故不复赘惟末附记浙省以备参考
　　一各节气昏旦时刻不必适遇星中今考其距宿之几度几分中附录于大星经纬度分后以合古法而验同异第大星经纬系录平度距宿度分系录日度其説见星图发凡中
　　一星宿西行经一昼夜九十六刻每刻十五分共一千四百四十分行天一周按谱内系用平度计周天三万六千分【三百六十度每度百分】每刻之一分行天之二十五分每一刻行三百七十五分【即三度七十五分】每一时行三千分【即三十度】如用日度计周天三万六千五百二十五分【三百六十五度四分度之一每度百分】每刻之一分行天之二十五分三十六秒四十五微零【每分百秒每秒百微】每一刻行三百八十分四十六秒八十七微零每一时行三千四十三分三十七秒四十二微零【此与前述节气次日递减四分皆是论其大较其间尚小有加减别书详之然要自大体不远也】
　　钦定四库全书
　　中星谱
　　胡　亶　撰



















　　昼四十二刻十二分　夜五十三刻○三分









　　水正月中　　昼四十二刻十○分　夜五十三刻○五分日入酉初一刻○五分　　昏酉正三刻十一分日出卯正二刻十○分　　旦卯初初刻○四分













<子部,天文算法类,推步之属,中星谱,中星谱>
　　惊蛰二月节　　昼四十五刻○五分　夜五十○刻十○分日入酉初二刻十○分　　昏戌初初刻十四分日出卯正一刻○五分　　旦寅正三刻○一分













<子部,天文算法类,推步之属,中星谱,中星谱>
　　春分二月中　昼四十八刻　　夜四十八刻
　　日入酉正初刻　　　　昏戌初二刻○五分
　　日出卯正初刻　　　　旦寅正一刻十○分













<子部,天文算法类,推步之属,中星谱,中星谱>
　　清明三月节　昼五十○刻十○分　夜四十五刻○五分日入酉正一刻○五分　昏戌初三刻十三分日出卯初二刻十○分　旦寅正初刻○二分













<子部,天文算法类,推步之属,中星谱,中星谱>
　　谷雨三月中　　昼五十三刻○三分　夜四十二刻十二分日入酉正二刻○九分　　昏戌正一刻○七分日出卯初一刻○六分　　旦寅初二刻○八分













　　立夏四月节　　昼五十五刻○九分　夜四十○刻○六分日入酉正三刻十二分　　昏戌正三刻○二分日出卯初初刻○三分　　旦寅初初刻十三分













　　小满四月中　　昼五十七刻○九分　夜三十八刻○六分日入戌初初刻十二分　　昏亥初初刻十二分日出寅正三刻○三分　　旦丑正三刻○三分













　　芒种五月节　　昼五十八刻十四分　夜三十七刻○一分日入戌初一刻○七分　　昏亥初一刻十二分日出寅正二刻○八分　　旦丑正二刻○三分













　　夏至五月中　　昼五十九刻○七分　夜三十六刻○八分日入戌初一刻十一分　　昏亥初二刻○五分日出寅正二刻○四分　　旦丑正一刻十○分













　　小暑六月节　　昼五十八刻十四分　夜三十七刻○一分日入戌初一刻○七分　　昏亥初一刻十二分日出寅正二刻○八分　　旦丑正二刻○三分













　　大暑六月中　　昼五十七刻○九分　夜三十八刻○六分日入戌初初刻十二分　　昏亥初初刻十二分日出寅正三刻○三分　　旦丑正三刻○三分













　　立秋七月节　　昼五十五刻○九分　夜四十○刻○六分日入酉正三刻十二分　　昏戌正三刻○二分日出卯初初刻○三分　　旦寅初初刻十三分













　　处暑七月中　　昼五十三刻○三分　夜四十二刻十二分日入酉正二刻○九分　　昏戌正一刻○七分日出卯初一刻○六分　　旦寅初二刻○八分













　　白露八月节　　昼五十○刻十○分　夜四十五刻○五分日入酉正一刻○五分　　昏戌初三刻十三分日出卯初二刻十○分　　旦寅正初刻○二分













　　秋分八月中　昼四十八刻　　　夜四十八刻
　　日入酉正初刻　　　　昏戌初二刻○五分
　　日出卯正初刻　　　　旦寅正一刻十○分













<子部,天文算法类,推步之属,中星谱,中星谱>
　　寒露九月节　　昼四十五刻○五分　夜五十○刻十○分日入酉初二刻十○分　　昏戌初初刻十四分日出卯正一刻○五分　　旦寅正三刻○一分













<子部,天文算法类,推步之属,中星谱,中星谱>
　　霜降九月中　　昼四十二刻十○分　夜五十三刻○五分日入酉初一刻○五分　　昏酉正三刻十一分日出卯正二刻十○分　　旦卯初初刻○四分













<子部,天文算法类,推步之属,中星谱,中星谱>
　　立冬十月节　　昼四十○刻○六分　夜五十五刻○九分日入酉初初刻○三分　　昏酉正二刻十○分日出卯正三刻十二分　　旦卯初一刻○五分













<子部,天文算法类,推步之属,中星谱,中星谱>
　　小雪十月中　　昼三十八刻○六分　夜五十七刻○九分日入申正三刻○三分　　昏酉正一刻十三分日出辰初初刻十二分　　旦卯初二刻○二分













<子部,天文算法类,推步之属,中星谱,中星谱>
　　大雪十一月节　　昼三十七刻○一分　夜五十八刻十四分日入申正二刻○八分　　昏酉正一刻○五分日出辰初一刻○七分　　旦卯初二刻十○分













<子部,天文算法类,推步之属,中星谱,中星谱>
　　冬至十一月中　昼三十六刻○八分　夜五十九刻○七分日入申正二刻○四分　　昏酉正一刻○二分日出辰初一刻十一分　　旦卯初二刻十三分













<子部,天文算法类,推步之属,中星谱,中星谱>
　　小寒十二月节　昼三十七刻○一分　夜五十八刻十四分日入申正二刻○八分　　昏酉正一刻○五分日出辰初一刻○七分　　旦卯初二刻十○分













<子部,天文算法类,推步之属,中星谱,中星谱>
　　大寒十二月中　昼三十八刻○六分　夜五十七刻○九分日入申正三刻○三分　　昏酉正一刻十三分日出辰初初刻十二分　　旦卯初二刻○二分













<子部,天文算法类,推步之属,中星谱,中星谱>
　　大星经纬度分























　　右十二宫者经度也赤道南北者纬度也俱以平度三百六十度每度百分计算【説见星图发凡○此系戊辰嵗监局测定距今四十年经度约应东移半度强纬度亦应稍有所移苐图谱所据者赤道而星之东移乃循黄道须凭仪器方可测确记此以备考验】
　　昏旦中宿度分




<子部,天文算法类,推步之属,中星谱,中星谱>




　　右分注首行京师宿度也次行附记浙省宿度也俱以日度三百六十五度四分度之一每度百分计算○按各节气所厯中宿度分多寡悬殊此縁日出入迟早及昏旦参差所生天运自然但以仰观不忒为宻合不可强齐也数有竒零厯家约分二名不及度者谓之弱过度者谓之强或以过度分三名过未及半曰少过半曰太适半曰半皆约略之辞也少字俱去声
　　星图发凡
　　一图内近紫微垣之圏常见界圏也距北极三十六度次大腰圏赤道圏也距北极九十度距常见圏五十四度又大腰圏斜络赤道者黄道圏也半在赤道外相距最逺处二十三度半强半在赤道内相距最逺处亦二十三度半强次邉大圏常隐界圏也北距赤道五十四度南距南极亦三十六度绕南极诸星既属常隐不见又赤道向南极与向北极同理形势皆宜渐狭而入平面之图不能不渐濶故愈南愈不可图止及与常见圏对待之五十四度而止【常见常隐度数就中州言之亦系厯代相沿旧法葢北极出地各处不同如顺天出地四十度常见亦四十度浙省出地三十度常见亦三十度南极入地理同】
　　一古法分周天为三百六十五度四分度之一盖依太阳右旋行天一周为三百六十五日四分日之一是为一嵗故即以日行之度为天度也苐拘此数则以分象分宫测太隂测五星处处皆有竒零纷糅难算况四分日之一自古迄今分数渐减又非定论乎新法简防周天止画三百六十度名曰平度仍存古法名曰日度一切起算皆用平度若欲兼考日度者以乘除法通之一算即得今遵而两用之其记二十八宿度分用日度三百六十五度二十五分列于内围其记十二宫次度分用平度三百六十度列于外围二法防通算法附载于后握算即可互知
　　一图内分二十八经线【直线为经】者二十八宿之距线也十二宫次亦应有十二经线虑渉繁杂止于各圏际用短界线识之亦自可明
　　一天体浑圎经度三百六十纬度亦三百六十【如经度有五度四分度之一即纬度亦须有之故知平度为简】今将纬线【横线为纬凡围圏皆纬也】寄画井宿经线之上以便稽考此纬线近北较数向南较疏者縁入图南面经度渐濶不得不小疏其纬以应之不然即撱形成扁不相肖似矣在天度实系平均非有疏数也
　　一常见圏内有十字线子午卯酉线也
　　一本法经度从春分戌宫初度起自一度右旋以至三百六十度为亥宫之末今每宫各注一十二十三十度理亦同也
　　一纬度俱从赤道起算向北自一十二十以至九十【即本图中心】向南自一十二十以至五十四【即常隐界圏】
　　一欲考各星经度分用长界尺【长线亦可】从图心引贯本星中央视界尺末端切某宫度分即本星之经度分欲考纬度分亦如前法用长尺或线从心引抵本星中央视本星离赤道或南或北若干分寸识之即用所识之分寸为度移向纬线依南北量之即本星纬度分
　　一图内恒星有古志有而今无者如器府天籥之属有古志多而今少者如羽林积卒之属厯指称防今实测如此然测星时或遇夜气有明暗应俟更加详验【内有星不分明仍存联线者亦备查补之意】
　　一恒星有古志无而新增者厯指称经纬分明不得不为附益今亦不能悉载止载四等以上大星凡图内无名并无联线者是也间亦有并载小星者如女宿东南二星天乳北星之属查别图有作正者并存以备考
　　一各星悉依图表惟八魁九星捡晋隋二志及歩天歌宋灵台秘苑位置实当在此厯指以为不类译从火鸟名色今寜从旧又南门西星厯指译入马尾而以赤道南五十九度在常隐界内之星作南门查五十九度中土所不能见何縁厯代志之亦为厘正自余即小有较订皆据古今厯图不敢凭臆进退毫末
　　一古志以列宿分四象所谓东方苍龙七宿之类葢昔贤所定先天方位也天行不息毎日必有适当方位之一刻瞬息即移求其昏时如方位者一嵗止有一夕【次日即移一度】按尧典日中星鸟以殷仲春是其时矣【朱鸟既在南苍龙必在东白虎必在西元武必在北也】昔贤似据此定之今时则星鸟以季春昏中其象设不变而时令浸移故尊其説为先天方位可也实则东南西北刻刻运旋在某星左即为东在某星右即为西而主北辰为言则常见界外众星皆可谓之南也
　　一本图名总图者以别南北两分图也按分图一以北极为心一以南极为心皆以赤道为邉界在总图赤道以内诸星与北图形体无异若赤道以外诸星则宜狭反广不如南图之合天象也今另绘周天经纬度二小图又将南图尾箕斗相连三宿形模并绘于后以明其意然跨赤道各星在分图剖开为二颇烦比拟总图则联属无间葢二法各有所宜也
　　一本图分宫分宿俱依赤道为主葢所考者恒星与七政循赤道西行度分以审其中也与时宪七政躔度厯过宫移宿不能皆同葢七政厯依黄道为主所考者七政循黄道东行度分故也赤道宫次从赤极【即本图中心】出经线黄道宫次从黄极【距赤极二十三度半强】出经线惟二至同一线二分惟交处同线本末亦异其余宫次悉参差非一欲因此知彼须用句股算法并从黄道图察之
　　一天左旋【即西行】日月五星右旋【即东行】从来厯家定説自晋虞喜觉有嵗差而厯术渐宻然嵗差縁于恒星东行则实自时宪厯指发之足扩前贤之己悟而未备也苐厯家旧説皆云天无体即以恒星为天左旋之体今恒星既有东行则孰为主左旋者曰此在恒星天之表非人瞻瞩所及厯指名之曰宗动天宋儒云从太虚空里观那天理亦符也
　　一图内恒星约三百座总计一千一百五十七星内第一大者十四星第二五十一星第三一百八十四星第四三百九十三星第五二百二十二星第六二百九十三星外又新增无名一百二十六星【大星在羣星中光灿不同晚先见晨后隐语云落落如晨星大抵一二三等星也】
　　一天度广逺难以道里数计苐就人目而论如两星相距一度在图鳞接者仰视在天相离亦不盈尺古法以月与五星行近恒星七寸以内始名曰犯亦谓同在一度之内故也【此指周天均度言其经度与纬度同理不主分宫分宿中间广而两端鋭之度也】
　　一以上各説止从本图及中星谱所及者述其大畧图谱之外为説尚繁不遑缕述
　　附平度日度会通算法
　　如先有平度分欲知日度分以日度三百六十五度二十五分为实以平度三百六十度为法除之得日度一度○一分四十五秒八十三微零准平度一度凡遇各宫宿之平度分以一○一四五八三乘之即得日度分如先有日度分欲知平度分以平度三百六十度为实以日度三百六十五度二十五分为法除之得平度九十八分五十六秒二十六微零准日度一度凡遇各宫宿之日度分以九八五六二六乘之即得平度分其理同也【如新法度下之分秒微等递以六十计即须先将分秒微等数俱通六为十次并入度下总乗之】












　　浑球不可图于平面故剖为二以图之朱子云天如圆匣赤道是圆匣合缝处是矣图虽有二应作一浑图观斯经纬晓然也





















　　中星谱
