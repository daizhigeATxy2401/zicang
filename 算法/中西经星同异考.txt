　　钦定四库全书　　　　　子部六
　　中西经星同异考　　　　天文算法类二【推歩之属】提要
　　【臣】等谨案中西经星同异考二卷
　　国朝梅文鼏撰文鼏字尔表宣城人与其兄文鼎皆精研厯算之学互相商防多所发明此其所订中西恒星名数也星经之最古者莫如巫咸甘石三家而其学失传虽残编尚存已不能知其端绪惟隋丹元子步天歌所列星象特为简括故自宋以来天官家多据为凖绳迨明季厯法不騐而欧逻巴之法始行利玛窦所撰经天该其名亦与中国相同而位座有无数目多寡与步天歌往往不合文鼏因据南懐仁仪象志所载星名依步天次序胪列其目而以有无多寡之故分行详注其下其古歌西歌亦各载原文于后以便检核南极诸星为古所未及者则并据汤若望厯书及仪象志为考证补歌附之于末盖七政之运行必凭恒星为考騐然在天成象天本无言随人所标目为指名即据人所指名为测候指名不一则测騐多岐矣文鼏此编独详稽异同叅考互证使名实不病于叅差是亦中西两法互相贯通之要领也乾隆四十六年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀






　　中西经星同异考原序
　　经星同异考一卷发凡九则吾季弟尔素之所手辑也歳在戊辰余归自武林武林友人张慎硕忱能制西器手锓铜字如书法之迅疾余乃依歳差考定平仪所用大星属硕忱施之浑葢而属吾弟爲作恒星黄赤二星图因于星之经纬逐一详校乃知汤氏厯书图表与南氏仪象志互有得失自其本法固多违异不第与古传殊也因取其星名之同而数有多寡异于古人者别识之以成此书至其所爲辨正经纬之度者尚存别卷不尽于是而吾弟之爲此则已勤矣葢其时方有稿本次年巳巳余去京师五载至癸酉始归山中吾弟乃出其缮写重校之本示余视其年固己巳也甲戌中秋余乃爲之序曰自尧典有四仲之星而斗牵牛织女参龙尾鸟帑天驷天鼋之属襍见于易诗春秋左传国语至礼记月令大戴之夏小正稍具诸星伏见之节葢星之有名其来逺矣古者观天文以察时变敬授人时有厯有象图书仪器宜莫不偹遭秦燔书弃先王之典羲和旧术无复可稽所仅遗者巫咸甘徳石申之残编而三家之传各别司马子长世爲史官而天官厯书殊爲阙畧迄于后汉有张衡灵宪而器与书并亡自唐以后言观象者率祖淳风晋隋两志及丹元子歩天歌今考其说又与天官书无不参错不待西学之兴而始多同异也西厯黄道十二象与中土异而回回厯与欧逻巴复自不同故双女或以爲室女隂阳或以爲双兄至黄道内外之星或以爲六十象或以爲六十二象而贯索一星回回厯以爲缺椀欧逻巴以爲冕旒其余星名亦多互异岂非以占测之家非一而所传异辞安得谓彼中厯学自上世以来永遵一术而初无更变哉今所传经天该之图与其歌皆因西象所列而变从中厯之星座星名即见界图之分形其出似在厯书未成之前图星以圆空去中法犹近然与步天歌仍有不同者或以西星合古图而有疑似不敢辄定遂并収之而有増附之星或以古星求西图而弗得其处不能强合遂芟去之而成古有今无之星要之皆徐李诸公译西星而酌爲之非西传之旧余尝见元赵缘督友钦石刻图阁道六星在河中作磬折层阶之象自天官书于营室言离宫阁道步天歌及晋隋宋三史并言六星而今图表割其半爲王良星别取河中杂小星聫缀附益之其星十余而形直絶异旧图又去营室更逺正抵奎娄而西象固原无所谓阁道也由是以推其意爲更置者良已多矣且西厯言恒星有经度东行歳差而纬度终古如一然又言二至距纬古逺今近是黄极且有微移既言恒星之形畧无改易然又言王良之侧有万厯癸酉年新出之星其说亦未能归一也窃尝譬之地志陵谷岂无小易而岳渎之大致自如然其名之所起亦人则爲之而已矣禹治水惟九州而舜受终时肇十有二州肇之爲言始也又况后世秦分爲三十六郡唐分十道宋分十五路疆域代更图志因之而改或者遂欲本桑钦之水经而驳禹贡亦见其惑矣然则宜何如君子于其所可知不厌求详其所不知阙之而已义所可求当归画一其所难防两存之而已无泥古以疑今无执一以废百谨守旧闻而无参意解此爲学之方即着撰之法自古之学者莫不尽然而况天之髙星辰之逺哉是则吾弟爲考之意也葢其义例已具发凡中矣而余于是重有叹也葢自束髪受经于先君子塾师罗王賔先生往往于课余晩步时指示以三垣列舎之状余小子自是知星之可识而天爲动物寻以从事制义未遑防精然心窃好之不幸先君子见背营求葬地不暇以他爲无何余小子忽忽年近三十始从倪观湖先生受台官通轨算交食法稍稍推广求之元史宋志溯唐及晋至于两汉是时余及仲弟和仲与季弟尔素三人而已夜则披图仰观昼则运筹推步考订前史三人者未尝不共也如是者凡数年及余得中西之书图稍多朋友之益渐广而仲弟不幸已前卒久矣尔素于余所有之书手钞畧偹多所撰定然食指益众家日益贫余两人频年授徙歳时相见不过数四顷余且爲东西南北之人经年累嵗羇栖于数百里数千里外欲如向者之相聚探讨何可得哉何可得哉而余又善病且老矣虽尝辑有古今厯法通考诸书妄自以爲闚古人之意集诸家之长而性嬾楷书又好増改稿与年积讫尠定本其在京师感于李少司马之言努力作爲厯论六七十篇颇抒独见其他算学新稿亦且盈尺而未能出以问世虚名之负累谬爲四方学者所知而欲传之其人复求之不可得也窃不自揆欲畧仿蘓湖遗轨设爲义塾约鄊党同学爲读书之事此志果就即当息影却埽于山村庶几収拾累年杂稿次第成帙稍存一得之愚以待来学则数十年癖嗜苦思亦或将有所归着而凡事有天焉主之终不敢必其如何也且夫星同之学非小道也其事凌杂米盐近于卜祝之爲而探厥源流乃根于天人理数之极雷同俚近之言既不足以行逺而义类稍深索解人正复寥寥天下之大敢曰无人然亦有同志数辈逺在天涯合并匪易助余成此者不吾弟之望更谁望乎因弟此书俯仰今昔而兼有冀幸于将来不觉其言之长也康熈甲戌中秋勿葊梅文鼏序












　　中西经星同异考跋
　　去年冬余侍安溪夫子于常之督学署中安溪示以所新锓宣城梅定九先生厯学疑问三卷安溪学贯天人其推服定九先生以爲治厯之学古今一人而已余云闻其弟尔素先生现授经于吾邑安溪跃然曰是能尽得定九之底蕴者余归甫弛装即造先生先生示余以定九先生所着筹算诸书余深叹其精要先生塾课之余覆玻璃于两眼作细楷虽大寒暑不辍视之皆所撰天文书也长夏无事先生携自着中西经星同异考一帙索题词于余乗暇披阅见其搜比括次星名星数参差异同了然若掌纹之可数夫厯学之切于世用大矣而经家辄外之诡自髙寄以爲言理而略数实惮其难且繁而已治厯者推步必以算而考七政之运行必以恒星夫理数之自然尚可以想悟取之至于星之数与名皆人区别而指称之一彼一此所执各殊胶戾乖刺稍不辨章则梗于臆而碍于口初学者耳目不一心志爲之不専遂至废业者多矣即检籍对核亦縻日耗力今睹先生之书详而不杂简而实尽殽列井然易以卒业虽以余之钝且嬾亦津津不倦焉真学厯者之梯航而通中西厯者之中馗也此当与定九先生之中西算学通如二曜双行于天地之间编之兰台不独爲畴人星官所寳而吾儒之所借以通天地人者咸于是觅钥牡焉爲书此以告吾党无徒溺于华虚之词而震于厯学之难且繁而不问业也至于作书之源流及纂辑之法则有定九先生之序与先生之发凡在何须浅学者之添足置喙哉戊寅立秋旦钟吾徐用锡跋






　　中西经星同异考
　　发凡九则
　　厯以齐七政也然非先定恒星即七政无从可齐故曰七政如乗传恒星其地志也七政如行棊恒星其楸局也曰恒者谓其终古不易也曰经者谓其不同纬星南北行也经亦有恒之义焉是编专以中西两家所传之星数星名考其多寡同异故曰经星星宫之书自黄帝始重黎羲和之后志天文者纷糅不一汉张衡云中外之宫常明者百有二十四可名者三百二十爲星二千五百微星之数葢万一千五百二十至三国时太史令陈卓始列甘石巫咸三家所着星图总二百八十三宫一千四百八十四星自唐以来厯家以仪象考测而宋两朝志始能言某星去极若干度入某宿若干度爲说较详此中国之学也西儒星学逺有端绪据厯书所译周赧王丙寅古地末一测汉永和戊寅多禄某一测明嘉靖乙酉尼谷老一测万厯乙酉第谷一测崇祯戊辰汤若望一测
　　国朝康熈壬子南懐仁着仪象志又依东行歳差改定黄经及赤经纬今依南公志表稽其大小分爲六等一等大星一十有六二等星六十有八三等星二百有八四等星五百一十有二五等星三百四十有二六等星七百三十有二总计一千八百七十八星其微小星则不能以数计焉此泰西之学也
　　【按纪星数太西测算凡可见可状之星一千二十二若微小者或不常见者或防黒者不与焉凡四十八像其多寡大小不等在黄道北者二十一像一曰小熊二曰大熊三曰龙四曰皇帝五曰守熊人六曰北冕旒七曰熊人八曰琵琶九曰雁鹅十曰岳母十一曰大将十二曰御车十三曰医生又曰逐蛇十四曰毒蛇十五曰箭十六曰日鸟十七曰鱼将军十八曰驹十九曰飞马二十曰公主二十一曰三角形共在北者三百六十星一等三二等十八三等八十四四等一百七十四五等五十八六等十三昏者十在黄道中者十二像一曰白羊二曰金牛三曰双兄四曰巨蟹五曰狮子六曰列女七曰天秤八曰天蝎九曰人马十曰磨蝎十一曰寳瓶十二曰双鱼共在中者三百四十六星一等五二等九三等六十四四等一百三十四五等一百零六六等二十九昏者三在黄道南者十五像一曰海兽二曰猎户三曰天河四曰天鬼五曰大犬六曰小犬七曰船八曰水蛇九曰酒瓶十曰乌鸦十一曰半人牛十二曰豺狼十三曰大台十四曰南冕十五曰南鱼共在南者三百十六星一等七二等十八三等六十四等一百六十八五等五十三六等九昏者一三方共一千二十二星分其大小一等共十五二等共四十五三等共二百零八四等共四百七十四五等共二百十七六等共四十九昏者六十四】
　　夹漈郑氏通志天文畧言汉晋诸志所载诸星名数灾祥丛杂难举惟隋丹元子作步天歌句中有图言下见象或丰或约无余无失今依宋史及文献通考于各垣各宿备采以志之曰古歌
　　回回厯立成所载有黄道经纬者止二百七十八星其绘图者止十七座九十四星亦无赤道经纬西厯所测恒星黄赤二道经纬度分各各备具其歌相传爲利玛窦所譔谓之经天该与古歌不同而其星体大小位置以及无名微星亦了若指掌大致与恒星表相爲发明故亦附着古歌之后而别之曰西歌【按经天该一作经天诀薄子珏撰】
　　古云北极出地三十六度南极入地三十六度者据伊洛一方而言也其实中土所见北极髙度自二十四度起至四十二度止则此两极出入度内诸星即皆中土所见之星是编诸星凡离南极二十三度以上者仍録各宿下以资仰观葢滇粤诸方在所必睹岂可泥前言而尽废乎至南极诸星虽中土所不见据泰西氏皆其游厯所经目睹详测着有图象今并録之但其歌偶阙因稍据图表以补之云
　　【北直顺天府经一百三十度少纬四十度大名府经一百二十五度纬三十六度少】
　　【山东济南府经一百二十八度太纬三十七度少青州府经一百三十一度少纬三十六度太泰山经一百三十度半纬三十六度登州府经一百三十二度纬三十七度太】
　　【东平经一百二十八度纬三十六度江南江寕府经一百二十八度纬三十二度扬州府经一百二十九度纬三十三度太浙江杭州府经一百三十一度纬三十度】
　　【山西太原府经一百二十二度纬三十七度恒山经一百二十五度纬三十九度河南开封府经一百二十四度纬三十四度河南府经一百二十二度纬三十四度嵩山经一百二十一度太纬三十三度湖广武昌府经一百二十四度纬三十二度洞庭湖经一百二十三度纬二十八度衡山经一百二十三度纬二十六度少】
　　【江西南昌府经一百二十六度纬二十九度吉安府经一百二十六度纬二十八度鄱阳湖经一百二十七度纬二十九度福建福州府经一百三十度纬二十六度】
　　【建寕府经一百二十九度纬二十五度广东广州府经一百二十四度纬二十三度雷州府经一百二十一度纬二十度半琼州府经一百二十一度纬十八度】
　　【庾岭经一百二十四度纬二十六度广西桂林府经一百二十一度纬二十六度陜西西安府经一百十八度纬二十五度汉中府经一百十六度太纬三十三度】
　　【洮州经一百十四度纬三十五度岷州经一百十四度纬三十五度】
　　【四川成都府经一百十六度纬三十一度贵州贵阳府经一百十九度纬二十五度】
　　【云南云南府经一百十五度纬二十四度】
　　恒星在天终古不变原亦无名自观象者欲借形以识星因取其与物相似者或一星或数十星分别立名联缀成象而中西之同异斯出焉西域星象原与中国迥别今恒星表所载及经天该犹是中国星名但位座有无数目多寡稍异耳是编各星下分注两行右中左西其中西名数并同者更不赘列其数虽不同而星名不异者即分注曰西几星其表内有称某星南某星北某星内外东西等字者俱以附近相从原非本星正数则亦附注曰西外増几星其古无而西有者曰古无其西无而古有者曰西无其西图虽有而西表则无者曰西表无
　　古厯皆言尧时冬至日在虚汉唐在斗今在箕此黄道星有歳差之騐也西厯则谓黄道不动而七政恒星悉东行则普天经星皆依歳差迁改此各星入宿古今不同之故然步天歌原为初学仰观而设故附近三垣各宿之星连类而及入宿浅深无暇详求而亦非其所急也经天该作于利氏初入之时大致亦以三垣二十八宿为序畧同步天然于入宿之经度有加详矣而以歳差东行间与今表亦有出入今于古歌之原入某宿而今实不同者于各星下注明原属某宿以便稽考
　　【按经星之动微渺难窥以全厯推之崇祯癸未上距帝尧甲辰三千九百二十年共差五十八度则以六十八年零七月十三日三时差一度二万五千一百有余年共差三百六十五度有竒为一周天防子六曰崇祯癸未上距帝喾甲子四千零二十年止差五十七度约一嵗差一分少九秒七十年零六月差一度二万五千七百三十五年差一周天】
　　合而观之中与西异中与中亦自有异西与中异西与西亦自有异或详于志或列于表或载于图或着于歌着撰之人不一占测之时各殊天度既有歳差步筭且多新智执古以疑今已为胶柱尊西而废古亦昩源流今以两说并存标其同异庶令仰观者有所依据则専家之业以参互而愈明于学厯者不无小补云尔康熈己巳夏五月宣城后学梅文鼏谨识






　　钦定四库全书
　　中西经星同异考卷上
　　宣城梅文鼏撰
　　紫微垣【星序悉依古】
　　帝星【歌一】　　　　　　　庶子【星一】
　　太子【星一】　　　　　　　后宫【星一】
　　天枢【星一　　　　　　　星西一名北极外増】四辅【一星四星西外】
　　天一【増一】　　　　　　　太乙【星一】
　　左枢【星一】　　　　　　　上宰【星一星一星】
　　少宰【西三　星一星】　　　　　　上辅【西二星一星西】
　　少辅【名上　　　　　　　　弼一星西名少弼二星】上卫【外増】
　　少卫【二星　　　一星一星】　　　　少丞【西外増一星一星西作少】
　　右枢【丞八】　　　　　　　少尉【以上左垣一星】
　　上辅【一星】　　　　　　　少辅【西外増一星一星一星西】
　　上卫【外増　　　一星亦名】　　　　少卫【隂徳一星西外増三星一】
　　上丞【星西　　　　　　　作少卫六外増二星】赞府【一星西作】
　　隂徳【二星　　　　　　　西一星其一増少辅】　尚书【星五】
　　女史【星一】　　　　　　　柱史【星一】
　　御女【星四星西】　　　　　　　天柱【无五星西】
　　太理【无二星西】　　　　　　　勾陈【无六星西十一星外増】
　　六甲【三星　六星西】　　　　　　天皇大帝【一星】
　　五帝内座【一星五星】　　　　　华盖【西无九星西】
　　杠【四星七星】　　　　　　　　传舎【西无九星西】
　　内阶【八星】　　　　　　　天厨【六星六星西五星外】
　　八糓【増二　　星八星西】　　　　　天棓【十一星五星西七星】
　　天床【外増二星】　　　　　　　内厨【六星西无】
　　文昌【二星　　　西无六星】　　　　三师【西外増一星三】
　　太尊【星西　　　　　　外増三星一星西】　天牢【外増一星属太微】
　　太阳守【六星　　西一星属】　　　　四势【太微一星】
　　相【西属　　　　　　太微四星西无一】　　三公【星西外増二星】
　　戈【属太　　　　　　　微三星西外増一星】　天理【一星】
　　辅星【西三　星外増】　　　　　　天枢【二星属亢四星一星西三】
　　天璇【一星】　　　　　　　天玑【一星】
　　天权【一星　　　西外増一】　　　　玉衡【星一】
　　闿阳【星一　　星西名开】　　　　　揺光【阳一星以上七星为】
　　天枪【北斗　　　三星西外】　　　　客星【増二星古无西一星万厯】近黄极六【癸酉始见古】
　　古歌曰
　　中元北极紫微宫　　　北极五星在其中
　　大帝之坐第二珠　　　第三之星庶子居
　　第一号曰皇太子　　　四为后宫五天枢
　　左右四星是四辅　　　天乙太乙当门路
　　左枢右枢夹南门　　　两面营卫一十五
　　上宰少尉两相对　　　少宰上辅次少辅
　　上卫少尉次上丞　　　后门东边大赞府
　　门西唤作一少丞　　　以次却向门前数
　　隂徳门里两黄聚　　　尚书以次其居五
　　女史柱史各一户　　　御女四星五天柱
　　大理两星隂徳边　　　勾陈尾指北极顚
　　勾陈六星六甲前　　　天皇独在勾陈里
　　五帝内座后门是　　　华盖并杠十六星
　　杠作柄象葢伞形　　　盖上连连九个明
　　名曰传舎如连丁　　　垣外左右各六珠
　　右是内阶左天厨　　　阶前八星名八糓
　　厨下五个天棓宿　　　天牀六星左枢在
　　内厨两星右枢对　　　文昌斗上半月形
　　希疎分明六个星　　　文昌之下曰三师
　　大尊只向三师明　　　天牢六星太尊边
　　太阳之守四势前　　　一个宰相太阳侧
　　更有三公相西偏　　　即是戈一星圆
　　天理四星斗里暗　　　辅星近着闿阳淡
　　北斗之星七宿明　　　第一主帝名枢精
　　第二第三璇玑是　　　第四名权第五衡
　　闿阳揺光六七名　　　揺光左三天枪星
　　西歌曰
　　垣髙先论极出地　　　北向须寻不动防
　　欲知眞极无本星　　　列宿皆旋斯独异
　　近极小星强名极　　　后宫庶子遥相类
　　帝星最明太子次　　　连极五星作斜势
　　帝下隂徳横两乌　　　极下四辅承四细
　　勾陈七星中甚明　　　离极三度认最易
　　勾陈柄曲勾更曲　　　勾内微星天皇帝
　　太子上有无名星　　　下方左枢少宰迎
　　上宰少弼与上弼　　　少卫上卫连少丞
　　其中五位皆朗朗　　　上下卫丞弼次明
　　右边右枢与左对　　　太乙天乙显微精
　　少尉上辅次少辅　　　上卫少卫共上丞
　　右弼之内五尚书　　　一微一显三潜形
　　尚书之后小明二　　　左柱右女皆史称
　　上少丞间曰华盖　　　四黑两两遮北门
　　弼外六星名天棓　　　其曲似斗光颇明
　　扶筐四星三畧暗　　　天厨五星长方形
　　二巨三小近少弼　　　后有一颗无能名
　　六星仰承名天钩　　　迤北第三光独荧
　　河中六星名造父　　　三暗三微错杂陈
　　三隅累累曰王良　　　尖角一珠微逊明
　　良傍一颗名为防　　　防后八星阁道称
　　三暗下连奎宿角　　　二巨三细与防亲
　　附路一颗王良下　　　适当壁宿上端停
　　王良防星并阁道　　　内有五个光耀均
　　五颗四在河虚防　　　一条阁道穿河身
　　阁道尽防横传舎　　　六星隐现斜直形
　　右下七星名北斗　　　天枪三星斗柄亲
　　三公三防与枪类　　　斗柄之傍隐辅星
　　天理四星斗内隐　　　三师小星少辅隣
　　文昌六星如半月　　　东角下星光更清
　　师昌之间名内阶　　　六星微茫两簇分
　　八糓九星一最着　　　已尽紫微垣内星
　　太微垣
　　上相【一星　　　　　　　西名西上相外増一】次相【星一星西名西次相外増】
　　次将【一星　　　一星西名】　　　　上将【西次将一星西】
　　右执法【名西上将一】　　上将【星以上西垣一】
　　次将【星西　　　　　　　名东上将一星西名】次相【东次将外増二】
　　上相【星一　　　星西名东】　　　　左执法【次相一星西】
　　谒者【名东】　　　　　　　三公【上相】
　　九卿【一星】　　　　　　　五诸侯【以上东垣】
　　内屏【一星　　　三星三星】　　　　五帝座【五星】
　　幸臣【西无】　　　　　　　太子【四星】
　　从官【西外】　　　　　　　郎将【増四】
　　虎贲【星五】　　　　　　　常陈【星一星一星一星一】
　　郎位【星一星七星西】　　　　　　明堂【一星外増二星】
　　灵台【十五　　　　　星西十星三星】　　少微【西外増一星三】
　　长垣【四星】　　　　　　　上台【二星西外増一星一属张】
　　中台【二星　　　　　西外増六星属张】　　下台【二星西属张】
　　古歌曰
　　上元天廷太微宫　　　昭昭列象布苍穹
　　端门只是门之中　　　左右执法门西东
　　门左皂衣一谒者　　　以次即是乌三公
　　三黒九卿公背傍　　　五黒诸侯卿后行
　　四个门西曰内屏　　　五帝内坐于中正
　　幸臣太子并从官　　　乌列帝后从东定
　　郎将虎贲分左右　　　常陈郎位居其后
　　常陈七星不相误　　　郎位陈东一十五
　　两面宫垣十星布　　　左右执法是其数
　　宫外明堂布政宫　　　三个灵台候云雨
　　少微四星西北隅　　　长垣双双微西居
　　北门西外接三台　　　与垣相对无兵灾
　　西歌曰
　　北斗四星南向轸　　　翼轸之北太微垣
　　垣中最巨五帝座　　　帝傍小星四防攒
　　座前四黒内屏绕　　　座后三小横斜安
　　正中稍明为太子　　　右后幸臣左从官
　　谒者一黒在屏左　　　九卿三防三公三
　　座隅数防名郎位　　　一簇连辉珠入绵
　　郎将微星位之左　　　更与周鼎三小连
　　位上常陈三可见　　　二微在上一巨悬
　　三公三小与下应　　　相亦同之斗柄前
　　座北一防太阳守　　　太尊天牢守右边
　　左垣执法上次相　　　次上将星五位聫
　　右垣执法上次将　　　次上相星亦复然
　　虎贲一星右垣末　　　少微曲四虎西肩
　　长垣亦四曲且暗　　　上与少微相后先
　　三防灵台一稍白　　　正当右将长垣间
　　右前三小称明堂　　　左外一小名进贤
　　灵明之际一珠小　　　微茫可见难名言
　　天市垣
　　河中【一星　　　西外増一星】　　　　河间【一星】
　　晋【一星　　　西外増一星】　　　　　郑【一星西外増一星】
　　周【一星　　　西外増二星】　　　　　秦【一星西外増四星】
　　巴【一星　　　　　　　　西外増二星其一即天】蜀【乳一星西外増三】
　　梁【星一　　　星西外増一】　　　　　楚【星一星西外増一】
　　韩【星一　　　　　　　星西外増一星以上】　魏【右垣】
　　赵【一星】　　　　　　　　　　　九河【一星】
　　中山【一星　　　一星西外増】　　　　　　　齐【六星】
　　吴越【一星　　　一星西外増】　　　　　　　徐【六星一星西外増】
　　东海【六星】　　　　　　　　　　燕【一星一星西外増】
　　南海【一星　　　一星西外増】　　　　　　　宋【一星一星西外増一星以】
　　市楼【上左　　　　　　　　　垣六星西二星外増一星】　车肆【一名】
　　宗正【肆楼　　　二星二星西】　　　　　　　宗人【外増一星四星西五】
　　宗星【星外】　　　　　　　　　　帛度【増二星二星二星】
　　屠肆【二星　　　西一名屠】　　　　【市一星西二星外増】
　　帝座【二星】　　　　　　　宦者【一星】
　　列肆【四星】　　　　　　　斗【二星】
　　斛【五星　四星西】　　　　　　　贯索【六星九星西十八星外増】
　　七公【十二　　　星七星西】　　　　天纪【外増四星九星】
　　女牀【西外増一星三星西】
　　古歌曰
　　下元一宫名天市　　　两扇垣墙二十二
　　当门六角黒市楼　　　门左两星是车肆
　　两个宗正四宗人　　　宗星一双亦依次
　　帛度两星屠肆前　　　星还在帝座边
　　帝座一星常光明　　　四个微茫宦者星
　　以次两星名列肆　　　斗斛帝前依其次
　　斗是五星斛是四　　　垣北九个贯索星
　　索口横者七公成　　　天纪恰似七公形
　　数着分明多两星　　　纪北三星名女床
　　此座还依织女傍　　　三元之象无相侵
　　二十八宿随其隂　　　水火木土并与金
　　以次别有五行吟
　　又歌曰
　　河中河间晋郑周　　　秦连巴蜀细搜求
　　十一星属十一国　　　梁楚韩邦在尽头
　　魏赵九河与中山　　　齐越吴徐东海间
　　燕连南海尽属宋　　　请君熟记又何难
　　西歌曰
　　房心尾箕宿之北　　　天市名垣列两行
　　中有明星称帝座　　　星一位在其傍
　　阶下四微名宦者　　　宗正双星俱并光
　　一颗无名宗之类　　　宗人四小入天横
　　前左一细名车肆　　　肆楼二小逼河上
　　后左连二名帛度　　　屠市连珠较帛长
　　宗星二小在帛左　　　下与东齐相颉颃
　　列肆二星右垣内　　　斗五斛四皆微茫
　　左垣之星首称宋　　　南海与燕为雁行
　　东海徐州吴越齐　　　中山九河赵魏疆
　　右垣之星首称韩　　　楚梁巴蜀秦周乡
　　郑晋河间与河中　　　星体微异光皆扬
　　右上围八名贯索　　　索上七公首射芒
　　左北曲九称天纪　　　纪上三星号女床
　　中山之顚名织女　　　一巨二细三隅张
　　其左四黒是辇道　　　道前四颗渐台方






　　中西经星同异考卷上
　　钦定四库全书
　　中西经星同异考卷下
　　宣城梅文鼏撰
　　东方苍龙七宿
　　角宿【去大角十度去极八十八度大角在紫防垣南门外三十】
　　角【七度　　　二星西外増】　　　　　　平道【五星】
　　天田【二星　　　二星西外増】　　　　　进贤【二星　　　　　　　　　一星西三星外増五星属】
　　周鼎【太微　　垣三星西】　　　　　　天门【属太微二星西外】
　　平星【増二　　　　　　　星二星西外増一星】库楼【一作屏星十星西八】
　　柱【星外増一星十】　　　　　　　衡【五星西九星四星】
　　南门【西一　　　　作平衡二星西】　　　马腹【分一星属亢古无西】
　　古歌曰
　　两星南北正直着　　　中有平道上天田
　　总是黒星两相连　　　别有一乌名进贤
　　平道右畔独渊然　　　最上三星周鼎形
　　角下天门左平星　　　双双横于库楼上
　　库楼十星屈曲明　　　楼中柱有十五星
　　三三相着如鼎形　　　其中四星别名衡
　　南门楼外两星横
　　西歌曰
　　角宿两星南最巨　　　中间平道黒星二
　　左右九防无名星　　　天田二小角上对
　　其顶正向摇光星　　　天门两黒角下是
　　平星两白不甚平　　　库楼七星展屏似
　　楼内五小名平衡　　　楼间六小作三柱
　　楼下马腹三星明　　　南门小星当腹处
　　亢宿【去角十度去极九十一度】
　　亢【四星　　　西外増三星】　　　　　大角【一星西外増一星】
　　折威【七星西无】　　　　　　　右摄提【三星西四星】
　　左摄提【三星　　　西外増一星】　　　顿颃【二星西作顿颃分一星属骑】阳门【官二】
　　古歌曰
　　四星恰似弯弓状　　　大角一星直上明
　　折威七个亢下横　　　大角左右摄提星
　　二三相对如鼎形　　　折威下左顿颃星
　　两个斜安黄色精　　　颃西二星号阳门
　　色若顿颃直下存
　　西歌曰
　　亢宿四星两端黒　　　左边无名附两粒
　　亢下大角悬明珠　　　角上戈与斗直
　　戈斜带梗河三　　　惟有南星光欲滴
　　角东四星左摄提　　　埀下一星芒熠熠
　　角西四星右摄提　　　迤北第三独异色
　　角下四小曰亢池　　　形如方胜欹斜立
　　亢下遥遥此顿颃　　　四星微逊阳门白
　　库楼东角右来侵　　　南门最明近南极
　　氐宿【去亢五度去极九十】
　　氐【八度　　　四星西外】　　　　　天乳【増五星一星西列天市垣】
　　招摇【一星　　　西外増一星】　　　　　　梗河【三星西七星外増五星属】
　　帝席【亢三星西】　　　　　　　　　亢池【无六星西四星属】
　　骑官【亢二十七　　　　　　　星西十四星内三车骑一】阵车【顿颃】
　　车骑【三星　　三星西入】　　　　　　　天辐【骑官】
　　骑阵将军【二星】
　　古歌曰
　　四星似斗侧量米　　　　　天乳氐上一黒星
　　世人不识称无名　　　　　一个招摇梗河上梗河横列三星上　　　帝席三黒河之西
　　亢池六星近摄提　　　氐下众星骑官出
　　骑官之众二十七　　　三三相聚十欠一
　　阵车氐下骑官次　　　骑官下三车骑位
　　天幅两星立骑傍　　　将军阵里振威霜
　　西歌曰
　　氐宿四明侧斗形　　　无名五防杂来侵
　　上与七公明耀对　　　类公北有招摇星
　　两星上与戈友　　　下左复与贯索亲
　　索外无名多累累　　　直下正当天市秦
　　氐下二小阵车是　　　天幅亦与车同轮
　　平三平二皆车骑　　　一明二暗骑将军
　　房宿【去氐五度去极一百八度】
　　房【四星　　　西外増二星】　　　　　键闭【一星】
　　钩钤【二星　西一星】　　　　　　罸【三星西一作伐】
　　西咸【四星一名右咸池西五星外増三星】　　东咸【四星一名左咸池西外増一星】
　　日【一星　　　西外増一星】　　　　　从官【二星】
　　古歌曰
　　四星直下主明堂　　　键闭一黄斜向上
　　钩钤两个近其傍　　　罸有三星直钤上
　　两咸夹罸似房状　　　房下一星号为日
　　从官两个日下出
　　西歌曰【房心尾共歌】
　　谚传夏夜有星象　　　俨如巨人冠进贤
　　口鼻四星即房宿　　　二三颇明下闇然
　　当头一防钩钤是　　　钤畔一微键闭言
　　头上双星近者日　　　冠前曲四是西咸
　　冲冠三暗称为伐　　　冠后四黒名东咸
　　当腹两防积卒是　　　稍前相似名从官
　　心宿【去房三度去极一百十三度】
　　心【三星　　　西外増二星】　　　　　积卒【十二星西二星属房】
　　古歌曰
　　三星中央色最深　　　下有积卒共十二
　　三三相聚心下是
　　西歌曰
　　更有心三最明显　　　中巨旁微当背肩
　　尾宿【去心五度去极一百二十二度】
　　尾【九星　　　西外増一星】　　　　　【五星西四星】
　　天江【四星　　　　　西五星外増二星】　　傅说【一星西作气】
　　鱼【一星】　　　　　　　　神宫【一星】
　　古歌曰
　　九星如钩苍龙尾　　　下头五防号星
　　尾上天江四横是　　　尾东一星名傅说
　　傅说东畔一鱼子　　　尾西一室是神宫
　　所以列在后妃中
　　西歌曰
　　接星是尾九防曲　　　卓如衣角飘风前
　　神宫一星尾内坐　　　傅说独立尾之尖
　　天江六防当河隙　　　鱼星一防游江边
　　星有五三畧见　　　西去三星河外縁
　　巨人侧身向西北　　　其上正当天市垣
　　箕宿【去尾四度去极一百十六度】
　　箕【四星】　　　　　　　　天舌【二星西无】
　　木杵【三星　　　　　　　西二星外増一星属尾】糠粃【一星】
　　古歌曰
　　四星其状似簸箕　　　天舌二星箕口是
　　箕下三星木杵随　　　箕前一防是糠粃
　　明则歳丰暗为饥
　　西歌曰
　　箕星有四明相等　　　大口如箕正向西
　　当前一防糠粃黒　　　何年簸向河之湄
　　北方武七宿
　　斗宿【去箕阙度去极一百十度】
　　斗【六星】　　　　　　　　建星【六星西外増一星】
　　天弁【九星】　　　　　　　鼈【十四星西十三星】
　　天鸡【二星　　　西外増一星】　　　　天籥【八星西无】
　　狗国【四星】　　　　　　　天渊【十星西图以中六星作气】
　　狗【二星　　　西外増一星】　　　　　农丈人【一星西无】
　　古歌曰
　　六星其状如北斗　　　魁上建星六相等
　　天弁建上三三九　　　斗下圆安十四星
　　虽然名鼈贯索形　　　天鸡建下双黒星
　　天籥柄前八黄精　　　狗国四方鸡下生
　　天渊十星鼈东边　　　更有两狗斗魁前
　　农家丈人斗下眠　　　天渊十黄狗色
　　西歌曰
　　箕背六星名斗宿　　　北斗相方柄不如
　　斗下曲围十三防　　　形肖其名鼈似
　　天渊四微鼈所向　　　狗国小方渊上围
　　国外双鸟名曰狗　　　其傍相似立天鸡
　　斗背六星称作建　　　下五微星若仰盂
　　河中九防天弁斜　　　两中髙若髻堆
　　弁上三星建河鼔　　　中星独巨三之魁
　　鼔下四星天桴卧　　　鼔傍各竪左右旗
　　左旗曲七星皆小　　　右旗亦七三扬辉
　　奚仲四微临辇道　　　正在天津角上居
　　牛宿【去箕半度去极一百十度】
　　牛【六星　　　　　　　　西外増二星内三星作气】天田【九星西无】
　　九坎【九星　　　西四星属】　　　　　河鼓【女三星西四星外増】
　　织女【七星　　　　　　　　三星西四星外増一星】左旗【属天市九星西十六星外】
　　右旗【増七　　　　　星九星西八星】　　　天桴【外増二星四】
　　罗堰【星西　表无三】　　　　　　　渐台【星西二星四星西外】
　　辇道【増二　　　　　星属天五星西】　　　波斯【四星属天市垣古】
　　古歌曰
　　六星近在河岸头　　　　头上虽然有两角
　　腹下从来欠一脚　　　　牛下九黒是天田
　　田下三三九坎连　　　牛上直建三河鼓
　　鼔上三星号织女　　　左旗右旗各九星
　　河鼔两畔右边明　　　更有四黄名天桴
　　河鼔之下如连珠　　　罗堰三乌牛东居
　　渐台四星似口形　　　辇道东足连五下
　　辇道渐台在河浒　　　欲得见时近织女
　　西歌曰
　　牛宿六星大小半　　　一巨居中上下齐
　　牛前二小名罗堰　　　堰上匏四粒珠
　　匏下五星名败　　　一粒等匏余并微
　　匏上跨河名天津　　　四明二小一更欹
　　天津之下十三小　　　总属无名不必疑
　　女宿【去牛五度去极一百度】
　　女【四星亦曰嬃女西外増二星】　　　　赵【二星西一星】
　　周【二星　西一星】　　　　　　　秦【二星西一星】
　　代【二星　西一星】　　　　　　　韩【一星】
　　魏【一星】　　　　　　　　　　齐【一星】
　　晋【一星　西歌无】　　　　　　　　　楚【一星】
　　燕【一星】　　　　　　　　　　郑【一星】
　　越【一星】　　　　　　　　　　离珠【五星西无】
　　匏【五星　　　　西作瓠属牛】　　　　　败【五星西属牛】
　　天津【九星　　　　　　　　　西二十八星外増五星属牛】奚仲【四星西七星属牛歌无】
　　扶筐【七星　　　　　　　　　西四星外増一星属紫微垣】平衡【古无西三星表无】
　　古歌曰
　　四星如箕主嫁娶　　　十二诸侯在下陈
　　先从赵国向东论　　　东西两周次二秦
　　雍州南下双雁门　　　代国向西二缙绅
　　韩魏一齐晋北轮　　　楚之一国魏西屯
　　楚城南畔独燕军　　　燕西一郡与齐隣
　　齐北两邑平原君　　　欲知郑在越下存
　　十六黄星细区分　　　五个离珠女上匀
　　败之上匏生　　　两各五匏明
　　天津九个弹弓形　　　两星入牛河中横
　　四个奚仲天津上　　　七个仲侧扶筐星
　　西歌曰
　　女宿三微一稍白　　　非方非斜形不侔
　　右方数起赵与越　　　周楚郑齐燕一流
　　并楚为秦并周代　　　郑星方在魏之头
　　魏韩相并望齐楚　　　十星皆晦此舒眸
　　下爲九坎四可见　　　平衡三白微难求
　　离瑜三防均且直　　　坎下四微散不収
　　虚宿【去女七度去极八十七度】
　　虚【二星】　　　　　　　　司命【二星】
　　司禄【二星　西歌无】　　　　　　司危【二星西一星】
　　司非【二星】　　　　　　　哭【二星西属危】
　　泣【二星　西属危】　　　　　　　天垒城【十三星西五星外増二星】
　　败臼【四星　西二星】　　　　　　离瑜【三星西二星属女】
　　古歌曰
　　上下各一如连珠　　　命禄危非虚上呈
　　虚危之下哭泣星　　　哭泣双双下垒城
　　天垒圆十三星　　　败臼四星城下横
　　臼西三个离瑜明
　　西歌曰
　　虚宿两星南最明　　　南下围三天垒城
　　城下四方壁垒阵　　　五颗独有四颗清
　　壁阵东行十三防　　　彼端亦作小方形
　　阵头之下天钱绕　　　稀微四防圆难成
　　钱下二个名败臼　　　臼下双珠莫可名
　　虚东一小名司命　　　司危司非虚上承
　　人星只有三星确　　　六星车府射天津
　　府上腾蛇六围一　　　两尾八星遥对分
　　危宿【去虚六度去极八十三度】
　　危【三星　　　西外増一星】　　　　　人星【五星西四星属虚】
　　杵【三星　西一星】　　　　　　　臼【四星西三星】
　　车府【七星　　　　　　　西五星外増三星属虚】天钩【九星西六星属紫微垣】
　　造父【五星　　　　　西六星属紫微垣】　　坟墓【四星】
　　虚梁【四星】　　　　　　　天钱【十星西属虚】
　　葢屋【二星西一星】
　　古歌曰
　　三星不直曲为之　　　危上五黒号人星
　　人左三四杵曲形　　　人上七乌号车府
　　府上天钩九黄精　　　钩下五鵶字造父
　　危下四星号坟墓　　　墓下四星斜虚梁
　　十个天钱梁下黄　　　墓傍两星名葢屋
　　身着皂衣危下宿
　　西歌曰
　　危宿三星若罄折　　　中间一防光微夺
　　危下微光葢屋名　　　屋西三星坟墓接
　　三个晦明各自异　　　四小虚梁墓左贴
　　墓下双乌哭泣临　　　一同土公坟后歇
　　垒壁十二南横遮　　　羽林军士纵横列
　　军前统御有天纲　　　北落师门光更烈
　　危端臼杵四星悬　　　其南败臼半边缺
　　室宿【去危十五度去极八十度】
　　室【二星一作营室西外増一星】　　　　离宫【六星】
　　雷电【六星　　　　　　　西外増一星一作电霆】　　垒壁阵【十二星西属虚】
　　羽林军【四十五星　　　　　　　西二十六星内三鈇钺属危】鈇钺【三星西属羽林军】
　　北落师门【一星　西属危】　　　　八魁【九星西无】
　　天纲【一星　　　西属危表无】　　　　土公吏【二星西一星歌无】螣蛇【二十二星西一十六星外増一星属虚】
　　古歌曰
　　两星上有离宫出　　　绕室三双有六星
　　下头六个雷电形　　　垒壁阵次十二星
　　十二两头大似升　　　阵下分布羽林军
　　四十五卒三为羣　　　东西两下多难论
　　仔细厯厯防区分　　　三粒黄金名鈇钺
　　一颗珍珠北落门　　　门东八魁九个子
　　门西一宿天纲是　　　电傍两黒土公吏
　　螣蛇室上二十二
　　西歌曰
　　室宿两个光耀同　　　无名一个顶上冲
　　室傍双星共三座　　　或小或大皆离宫
　　雷霆六星惟右大　　　霹雳曲五半朦胧
　　云雨平方四防小　　　鈇钺三小羽林中
　　上头直与螣蛇接　　　其下复与火鸟逢
　　壁宿【去室十五度去极七十九度】
　　壁【二星一作东壁西外増三星】　　　　霹雳【五星西外増三星】
　　云雨【四星】　　　　　　　天廐【十星西三星】
　　鈇锧【五星　　　西七星属奎】　　　　土公【二星西三星】
　　火乌【古无西十星表作火乌】
　　古歌曰
　　两星下头是霹雳　　　霹雳五星横着行
　　云雨次之口四方　　　壁上天廐十圆黄
　　鈇锧五星羽林傍　　　土公两黑壁下藏
　　西歌曰
　　壁宿二明与室似　　　其上三星围天廐
　　廐上一颗附路称　　　其中正与王良对
　　阵上双乌有土公　　　火鸟十星两翼细
　　西方白虎七宿
　　奎宿【去壁上星四度去极七十七度奎娄在紫防北门外三十六度】
　　奎【十六星　　　　　　西二十一星外増四】　　　外屏【星七星西外増二】
　　天溷【星七　星西四】　　　　　　　　土司空【星一星西二】
　　军南门【星一　星西属】　　　　　　阁道【娄六　　　　　　　　　星西九星外増二星属紫】
　　附路【微垣　　　一星西属紫】　　　　　　王良【微垣五星西六星属】
　　策【紫微　　　　　　　垣一星西外増一星】　　　水委【属紫微垣古】
　　古歌曰
　　腰细头尖似破鞋　　　　　一十六星绕鞋生
　　外屏七乌奎下横　　　　　屏下七个天溷成
　　司空右畔土之精　　　　　奎上一宿军南门
　　河中六个阁道形　　　　　附路一星道傍明
　　五个吐花王良星　　　　　良星近上一策名
　　天策天溷与外屏　　　　　一十五星皆不明西歌曰
　　奎宿十六连胜形　　　　　东北一星芒独异
　　奎尖上与阁道通　　　　　奎下七星外屏树
　　屏间五防不甚明　　　　　两个扬辉屏尽处
　　六个天仓曲绕屏　　　　天溷二黒仓右附
　　溷下一明土司空　　　　鈇锧五小仓前地
　　水委三星南极横　　　　其左一星最明巨
　　娄宿【去奎大星八度去极七十度】
　　娄【三星　　　　　西五星外増三】　　　　左更【星五星西六星外増】
　　右更【一星】　　　　　　　　天仓【五星六星西十八星外増一】
　　天庾【星属】　　　　　　　　大将军【奎三星　十一星西作天大将军　十九星外】
　　古歌曰
　　三星不匀近一头　　　　左更右更乌夹娄
　　天仓六个娄下头　　　　天庾三星仓东脚
　　娄上十一将军侯
　　西歌曰
　　娄三不均光甚均　　　　上疎下宻杂星临
　　右更左更各五防　　　　并若悬弧两翼分
　　当头数防弧似　　　　其名总曰天将军
　　弧中一光殊显　　　　弧背一黒军南门
　　天庾三防天仓下　　　刍藁六星左独明
　　胃宿【去娄八度去极七十度】
　　胃【三星　　　西外増二星】　　　　　天廪【四星西七星外増一星】
　　天囷【十三星　西十七星】　　　　　大陵【八星西十五星外増三星】
　　天船【九星　　　　　　西十一星外増三星】　积尸【一星】
　　积水【一星】
　　古歌曰
　　三星鼎足河之次　　　天廪左下斜四丁
　　廪西十三天囷名　　　胃上一钩八大陵
　　九个天船陵上生　　　两星背贴一般形
　　积尸积水各中心
　　西歌曰
　　胃宿三星聚一隅　　　无名两防胃之余
　　胃下左更四防小　　　更西天廪四星除
　　天囷十三围乙状　　　右下三星光颇殊
　　曲环十六当天苑　　　北显南微正背西
　　更有天园十三防　　　　东经五宿势尤纾
　　天陵绕八中更朗　　　　当陵之中名积尸
　　天船杂七与陵背　　　　船中积水看欲无
　　宿【去胃十二度去极七十度】
　　【七星】　　　　　　　　　河【一星西作天阿】
　　月【一星】　　　　　　　　　太隂【五星西作天隂】
　　刍【六星　　　　　　　西分四星入天苑属】天苑【娄十六　星西内四星即刍西三十四星外増五星】
　　卷舌【属胃　　　　　六星西九星外】　　　天谗【増二】
　　砺石【星一星四星西外】
　　古歌曰
　　七星一聚实不少　　　　河西月东各一星
　　河下太隂五黄精　　　　隂下六乌刍藁营
　　营南十六天苑形　　　　河里六星名卷舌
　　舌中黒防天谗星　　　　砺石舌傍斜四丁
　　西歌曰
　　昴宿七星天谗下　　　　乱落圆珠一簇竒
　　其上六个垂卷舌　　　　天谗一防舌尖居
　　天阿防附天隂上　　　　天隂五星皆隐微
　　东孤月光如晦　　　　砺石四小拱舌疲
　　廪囷积米堪饱胃　　　　谗阿西去致横尸毕宿【大星去昴十二度去极七十八度】
　　毕【八星】　　　　　　　　　附耳【一星】
　　天街【二星　　　西外増一星】　　　　　天节【八星西十一星外増一星】
　　诸王【六星　　　　　西八星外増一星】　　　天髙【四星西外増一星】
　　九州殊域【九星　　　　　　　　西作九州七星外増二星】五车【五星西十一星外増六星】
　　柱【九星　　　　　　　　　　　　西作西柱三星东柱三星南柱三星】天潢【五星】
　　咸池【三星西无】　　　　　　　　天关【一星西二星外増二星】
　　参旗【九星　　　　　　西十一星外増一星】　　九斿【九星西八星】
　　天园【十三星西属胃】
　　古歌曰
　　恰似又八星出　　　　附耳毕股一星光
　　天街两星毕背傍　　　　天节耳下八乌幢毕上横列六诸王　　　王下四皂天髙星
　　节下团圆九州城　　　毕口斜对五车口
　　东西三柱任纵横　　　车中五个天潢精
　　潢畔咸池三黒星　　　天关一星车脚边
　　参旗九个参车间　　　旗下直建九斿连
　　斿下十三乌天园　　　九斿天园参脚边
　　西歌曰
　　毕宿八星如小网　　　左角一珠光独朗
　　珠边一颗名附耳　　　天节九小毕居上
　　九州殊域毕之南　　　团圆七防依稀像
　　毕上天街三个斜　　　街上五车截河往
　　五车皆明右左巨　　　天潢五星小中放
　　潢傍三柱柱各三　　　河中细宻如指掌
　　车下横六名诸王　　　天髙四小斜方状
　　下垂九防曰参旗　　　旗下九斿与旗仿
　　觜宿【去毕十四度去极八十三度　西序在参后】
　　觜【三星一名觜觹西外増二星】　　　　座旗【九星西属井】
　　司怪【四星】
　　古歌曰
　　三星相近作参蘂　　　觜上座旗直指天
　　尊卑之位九相连　　　司怪曲立座旗边
　　四鵶大近井钺前
　　西歌曰
　　觜宿三小当参上　　　觜上天关一颗招
　　司怪四星明晦半　　　水火相同莫混瞧
　　参宿【去觜半度去极八十五度　西序在觜前】
　　参【七星　　　　　　　西二十四星外増五星】　伐【三星西四星外増二星】
　　玉井【四星　　　　　西五星外増一星】　　军井【四星】
　　屏星【二星　西六星】　　　　　　厠【四星西六星外増一星】屎【一星】
　　古歌曰
　　总有七星觜相侵　　　两肩双足三爲心
　　伐星三小足里深　　　玉井四星右足隂
　　屏星两扇井南襟　　　军井四星屏上吟
　　左足下四天厠临　　　厠下一物天屎沉
　　西歌曰
　　参宿七星明烛宵　　　两肩两足三为腰
　　参伐下垂三四防　　　玉井四星右足交
　　玉井下方曰军井　　　屏星二防井南标
　　四颗厠星屏左立　　　屎星一防厠下抛
　　丈人子孙各连二　　　老人最巨南望遥
　　南方朱鸟七宿
　　井宿【去参五度去极七十二度】
　　井【八星】　　　　　　　　钺【一星西外増一星属参歌无】
　　北河【三星　　　西外増五星】　　　　南河【三星西外増九星】
　　天罇【三星　西歌无】　　　　　　五诸侯【五星西七星】
　　积水【一星　西表无】　　　　　　积薪【一星西外増四星】
　　水府【四星　　　　　西外増二星属觜】　　水位【四星西外増五星】
　　四渎【四星　　　　　西八星外増一星】　　军市【十三星西五星外増四星】
　　野鸡精【一星　西二星】　　　　　孙【二星西外増一星属参】
　　子【二星　　　　　西外増一星属参】　　　丈人【二星西属参】
　　阙邱【二星　　　西外増一星】　　　　天狼【一星西外増四星】
　　弧矢【九星　　　　西外増十八星】　　　老人【一星西外増二星】
　　古歌曰
　　八星行列河中净　　　一星名钺井边安
　　两河各三南北正　　　天罇三星井上头
　　罇上横列五诸侯　　　侯上北河西积水
　　欲覔积薪东畔是　　　銊下四星名水府
　　水位东边四星序　　　四渎横列南河里
　　南河下头是军市　　　军市团圆十三星
　　中有一个野鸡精　　　孙子丈人市下列
　　各立两星从东説　　　阙邱三个南河东
　　邱下一狼光蓬葺　　　左畔九个弯弧弓
　　一矢拟射顽狼胷　　　有个老人南极中
　　春秋出入夀无穷
　　西歌曰
　　井宿八星形似井　　　座旗六黒垂其顶
　　旗东五小皆无名　　　贴旗斜下四星整
　　左斜五防五诸侯　　　其上北河两明并
　　河上一颗名积水　　　河左斜方爟星命
　　河下一微名积薪　　　南河似与北河证
　　水位四小若仰盂　　　上下数颗难考订
　　井下四星名四渎　　　阙邱之一与河映
　　天狼最巨当共南　　　一矢加弧一矢剩
　　军市一白野鸡傍　　　老人独向天南炳
　　弧矢十星俨张弧　　　内外无名难究竟
　　鬼宿【去井二十度去极六十】
　　鬼【六度四星一】　　　　积尸气【名舆鬼一星】
　　爟【西作气四星　　　一名爟位西七星外】　天狗【増二星属井】
　　外厨【七星　　　　　西属柳六星西】　　天社【五星外増四星六星西七】天纪【一星西作天记属星】
　　古歌曰
　　四星册方似木柜　　　中央白者积尸气
　　鬼上四星名爟位　　　天狗七乌鬼下是
　　外厨六间柳星次　　　天社六个弧东倚
　　社东一宿名天纪
　　西歌曰
　　鬼宿四星方似柜　　　中间一白积尸气
　　其下五小爲外厨　　　五隅五小居其内
　　柳宿【去鬼一度去极七十二度】
　　柳【八星　　　西外増一星】　　　　　酒旗【三星西外増七星】
　　古歌曰
　　八星曲头垂似柳　　　近上三星号爲酒
　　享宴大酺五星守
　　西歌曰
　　柳宿曲八名垂柳　　　其上无名三防系
　　酒旗斜三宿上飘　　　其上却与文昌对
　　天狗盘七当其南　　　天社七横星颇巨
　　星宿【去柳七度去极八十八度】
　　星【七星　　　　　　西十三星外増一星】　　轩辕【十六星　西二十五星外増七星属张】
　　御女【一星歌无西属张】　　　　　内平【四星西三星作内屏属张】
　　天相【三星　　　西六星属张】　　　　稷【五星西表无】
　　古歌曰
　　七星如钩柳下生　　　星上十七轩辕形
　　轩辕东头四内平　　　平下三个名天相
　　相下稷星横五灵
　　西歌曰
　　星宿十星大小异　　　中间一巨首尾细
　　垂头曲尾如蝎形　　　其上一白名天记
　　记下天稷五个星　　　南隅一颗与记类
　　张宿【去星六度去极九十九度】
　　张【六星　　　　　西七星外増五星】　　　天庙【十四星西无】
　　古歌曰
　　六星似轸在星傍　　　下头惟有天庙廊
　　一十四星册四方　　　长垣少微虽向上
　　数星倚在太微傍　　　太尊一星直上黄
　　西歌曰
　　张宿六星芒甚小　　　中如方胜两角吊
　　轩辕大星当其颠　　　一十五星龙天矫
　　小方内屏辕上居　　　辕下御女一星杳
　　宿端天相有三星　　　向右一颗光颇皎
　　三台三座上犹明　　　相与雁行行天道
　　台北二小名天牢　　　一防太尊牢左照
　　翼宿【去张一度去极九十七度】
　　翼【二十二星】　　　　　　东瓯【五星西表无】
　　马尾【古无西四星外増一星】
　　古歌曰
　　二十二星最难识　　　上五下五横着行
　　中星六个恰似张　　　更有六星在何处
　　三三相连张畔附　　　必若不能分处所
　　更请向前防野取　　　五个黒星翼下头
　　欲知名字是东瓯
　　西歌曰
　　翼宿微星二十二　　　上横五星下无异
　　其中六个似张星　　　两端各有三颗系
　　东瓯五小在其南　　　青邱三个翼下寄
　　邱南马尾横三星　　　上端一个尤明巨
　　轸宿【去翼三度去极一百四度在太防南门外十六度】
　　轸【四星　　　西外増一星】　　　　　长沙【一星】
　　左辖【一星】　　　　　　　右辖【一星】
　　军门【二星西无】　　　　　　　土司空【四星西无】
　　青邱【七星　　　西三星属翼】　　　　器府【三十二星西无】
　　古歌曰
　　四星似张翼相近　　　中有一个长沙星
　　左辖右辖东西附　　　军门两黄近翼星
　　门西四个土司空　　　门东七乌青邱从
　　青邱之下名器府　　　器府之星三十二
　　以上便是太微宫　　　黄道向上看取是
　　西歌曰
　　轸宿四珠不等方　　　长沙一黒中间藏
　　左名二辖肩之附　　　一颗无名南向光
　　南极诸星【据厯书及仪象志】
　　鸟喙【古无　西七星】　　　　　　鹤【古无西十二星】
　　孔雀【古无　　西十八星】　　　　　异雀【古无西十二星】
　　三角形【古无　　　　　西三星外増二星】　蜜蜂【古无西四星】
　　十字架【古无　西四星】　　　　　小斗【古无西九星】
　　南船【古无　西五星】　　　　　　海石【古无西五星】
　　海山【古无　西六星】　　　　　　夹白【古无西三星】
　　附白【古无　　　　　西一星外増一星】　　金鱼【古无西五星】
　　飞鱼【古无　西七星】　　　　　　蛇首【古无西四星】
　　蛇腹【古无　西四星】　　　　　　蛇尾【古无西七星】
　　补歌曰
　　南极诸星中未志　　　壁奎之下鸟喙是
　　鸟喙朗朗七星明　　　其上即是鹤十二
　　喙东十八孔雀星　　　异雀十二近南极
　　孔雀之上即波斯　　　三角形上房心次
　　蜜蜂四星三角东　　　轸翼尽头架十字
　　小斗九星南船南　　　南船五星海州识
　　南船左右十一星　　　海石五星海山六
　　附白夹白黄极边　　　夹白三星附白一
　　金鱼五尾七飞鱼　　　蛇首蛇腹星各四
　　欲知蛇尾又七星　　　上边即是娄奎壁
　　此星原非见界星　　　利氏西来始能述
　　经天该中亦未言　　　今据厯书为补足

　　中西经星同异考卷下
