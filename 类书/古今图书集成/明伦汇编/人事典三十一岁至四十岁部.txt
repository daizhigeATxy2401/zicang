
　三十一岁至四十岁部艺文一
　　与亲友书　　　　　　　　梁陶弘景畴昔之意不愿处人间年登四十毕志山薮今已三十六矣时不我借知几其神乎毋为自苦也　　与从兄书　　　　　　　　　　前人仕宦期四十左右作尚书郎即抽簪高迈今三十六方作奉朝请头颅可知不如早去　　涉江赋
有
序
　　　　　　明徐渭
　晋岳作秋兴赋序称三十有二岁始见二毛时　岳为贾充掾寓直散骑之省见省中多富贵人乃　起归来之想及作闲居赋自述多落而少迁以见　拙宦虽卒归退休然合前赋而观之诚见其嗜醇　醲而姑言寂寞也嘉靖壬子秋余年亦三十有二　既落名乡试涉江东归友人顾予鬓曰子发白矣　予诚惧理道无闻而毛发就衰至于进退之间实　所不论虽才不逮潘岳而志或异焉乃作涉江赋　以自见壬子季秋予既被弃涉江东归水深则厉仆痡主困旅多太息夕发西陵日高造阈渭既登一枝之堂俯而拜母母曰儿复如是归乎儿则困穷儿好颜色儿腹应饥为儿作食既乃渭复往旧托之禅室掩关户于晷刻嗒然其坐忘焉乃有二三伯仲来相问视顾盼之间指予鬓而谓曰子发白矣年其几何吾则宜然如子则那予闻斯言不能无逆倾冠侧首伯为予擢擢不应手体短善脱不脱而获如荑甫活伯仲谓予岂以忧故进退有时失得有数予告伯仲予岂不知细故芥蒂何足以疑人生之处世兮每大己而细蚁视声利之所在兮水趋壑而赴之量大块之无垠兮旷荡荡其焉期计四海之在天地兮似礨空之在大泽中国之在海内兮太仓之取一物以万数而人处其一则又似乎毫末之在马脽彼营营之微声沾沾之细利又何殊于曳虫股嘬蝇脾入孔穴实粮赍第因小而形大曾一蚁之何加再语伯仲更听予陈无形为虚至微为尘尘有邻虚尘虚相邻天地视人如人视蚁蚁视微尘如蚁与人尘与邻虚亦人蚁形小以及小互为等伦则所称蚁又为甚大小大如斯胡有定界物体分立伯仲无怪目观空华起灭天外爰有一物无罣无碍在小匪细在大匪泥来不知始往不知驰得之者成失之者败得亦无携失亦不脱在方寸间周天地所勿谓觉灵是为真我觉有变迁其体安处体无不含觉亦从出觉固不离觉亦不即立万物基收古今域失亦易失得亦易得控则马止纵则马逸控纵二义助忘之对外寇易防窃发莫支外寇形呈窃发暗来积上渐高为九仞台九仞一亏终为阜丘予斯之忧他奚怆怀伯怪予发良亦有说男子六八阳气衰竭肤面焦枯鬓发颁白斯人禀常万古一辙禀完后老缺者早泄曷知小子不禀其缺年三十二形则六八又予视发元绸白希远窥不得逼视始知不审其变在何岁时岂以兹秋谓予忧为
　三十一岁至四十岁部艺文二
诗

　　百年歌
录
一首
　　　　　晋陆机
四十时体力克壮志方刚跨州越郡还帝乡出入承明拥大珰清酒浆炙奈乐何清酒浆炙奈乐何　　三十七　　　　　　　　　明汤显祖我辰建辛酉肃皇岁庚戌初生手有文清羸故多疾自脱尊慈腹展转太母膝剪角书上口过目了可帙家君有明教太父能阴骘童子诸生中俊气万人一弱冠精华开王路风云出留名佳丽城希心游侠窟历落在世事慷慨趋王术神州虽大局数着亦可毕了此足高谢别有烟霞质何悟星岁迟去此春华疾陪畿非要津奉常稍中秩几时六百石吾生三十七壮心若流水幽意似秋日兴至期上书媒劳中阁笔常恐古人先乃与今人匹
　三十一岁至四十岁部汇考
礼记
　　曲礼
人生十年曰幼学二十曰弱冠三十曰壮有室四十曰强而仕　　内则
四十始仕方物出谋发虑道合则服从不可则去大
全
程子曰古之为士者自十五入学至四十始仕　中间自二十五有事于学　　杂记
吊非从主人也四十者执綍乡人五十者从反哭四十者待盈坎
正
义
吊丧者本是来助事非为空随从主人而已既　助主人故使年二十以上至四十强壮者皆执綍　也待盈坎者谓窆竟以土盈满其坎四十强壮不　得即反故待土满坎而反也素问
　　上古天真论
丈夫四八筋骨隆盛肌肉满壮

注
四居八数之半是以隆盛之极
丈夫五八肾气衰发堕齿槁

注
肾为生气之原男子衰于气故根气先衰而发　堕齿槁也　　阴阳应象大论
年四十而阴气自半也起居衰矣

注
男子以八为期故四十而居半阴气肾气精气　也阴气渐虚则起居自倦矣释名
　　释长幼
四十曰强言坚强也

　三十一岁至四十岁部纪事
汉书朱云传云少时通轻侠借客报仇年四十乃变节从博士白子友受易又事前将军萧望之受论语皆能传其业好倜傥大节当世以是高之后汉书左雄传阳嘉元年太学新成雄上言郡国孝廉古之贡士出则宰民宣协风教若其面墙则无所施用孔子曰四十不惑礼称强仕请自今孝廉年不满四十不得察举晋书王猛传苻坚僭位以猛为中书侍郎迁尚书左丞咸阳内史京兆尹未几除吏部尚书太子詹事又迁尚书左仆射辅国将军司隶校尉加骑都尉居中宿卫时猛年三十六岁中五迁权倾内外太平清话右军年三十三书兰亭三十七书黄庭诚斋杂记王逸少三十七书黄庭经讫空中有语卿书感我而况人乎吾是天台丈人宋书谢晦传晦为荆州甚有自矜之色将之镇诣从叔光禄大夫淡别淡问晦年晦答曰三十三淡笑曰昔荀中郎年二十七为北府都督卿比之已为老矣晦有愧色南齐书刘善明传善明少而静处读书刺史杜骥闻名候之辞不相见年四十刺史刘道隆辟为治中从事父怀民谓善明曰我已知汝立身复欲见汝立官也善明应辟仍举秀才唐书崔仁师传仁师子湜执政时年三十八尝暮出端门缓辔讽诗张说见之叹曰文与位固可致其年不可及也孟浩然传浩然隐鹿门山年四十游京师尝于太学赋诗一座嗟伏无敢抗张九龄王维雅称道之温大雅传大雅四世孙佶佶子造隐王屋山张建封妻以兄子时李希烈攻陷城邑天下兵镇阴相撼逐主帅自立德宗患之以刘济方纳忠于朝密诏建封择纵横士往说济建封强署造节度参谋使幽州造与济语未讫济俯伏流涕曰僻陋不知天子神圣大臣尽忠愿率先诸侯效死节造还建封以闻诏驰驿入奏天子爱其才问造年对曰臣犬马之齿三十有二帝奇之路岩传岩入翰林为学士以兵部侍郎同中书门下平章事年三十六居位八岁进至尚书左仆射东坡志林李邦直言周瑜二十四经略中原今吾四十但多睡善饭贤愚相远如此安上言吾子似快活未知孰贤与否却扫编吴少宰敏宣和末年召为给事中内禅之夕骤拜门下侍郎未几迁知枢密院明年遂拜少宰时年三十八数月之间周历三省枢密院顷所未有也鸡肋编范觉民作相方三十二岁肥白如冠玉旦起与裹头带巾必皆揽镜时谓三照相公元史陈思谦传思谦少孤警敏好学凡名物度数纲纪本末考订详究尤深于邵子皇极经世书文宗天历初政收揽贤能丞相高昌王亦都护举思谦时年四十矣召见兴圣宫明年二月授典宝监经历明外史罗□传□博学好古文务为奇奥年四十尚困诸生输粟入国学时丘浚为祭酒议南人不得留北监□固请至再三受扑犹不已浚詈之曰若识几字崛强乃尔□仰对曰惟中秘书未读耳浚乃姑留之识其名堂柱他日试以文大惊异命作长安赋益嗟美自是更为知己

　三十一岁至四十岁部杂录
