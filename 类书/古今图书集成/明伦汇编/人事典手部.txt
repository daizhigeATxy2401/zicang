
　手部艺文一
　　手箴　　　　　　　　　　唐皮日休惟尔之指屈伸由己勿执乱权勿树贼子勿秉非道勿持非理勿挤孤危勿援奸宄慎握吾操俾直于矢慎杖吾心俾平如砥剪恶如草扬奸如□为而不矜作而不恃智如工倕勿为小巧机如偃师勿为奇伎身高道端毫直国史敬之戒之俟为天吏
　手部艺文二
诗
词

　　咏手　　　　　　　　　　　唐韩偓腕白肤红玉笋芽调琴抽线露尖斜背人细捻垂胭鬓向镜轻匀衬脸霞怅望昔逢褰绣幔依稀曾见托金车后园笑向同行道摘得蘼芜又折花　　咏手二首　　　　　　　　　赵光远妆成皓腕洗凝脂背接红巾掬水时薄雾袖中拈玉斝斜阳屏上捻青丝唤人急拍临前槛摘杏高揎近曲池好是琵琶弦畔见细圆无节玉参差捻玉搓琼□复圆绿谁见上琴弦慢笼彩笔闲书字斜指瑶阶笑打钱炉面试香添麝炷舌头轻点贴金钿象□珍簟宫□处拈定文楸占角边　　纤指　　　　　　　　平康妓赵鸾鸾纤纤□玉削春□长在香罗翠袖中昨日琵琶弦索上分明满甲染猩红　　沁园春
美人
指甲
　　　　宋刘过
销薄春冰碾轻寒玉渐长渐弯见凤鞋泥污偎人强剔龙涎香断拨火轻翻学抚瑶琴时时欲剪更掬水鱼鳞波底寒纤柔处试摘花香满镂枣成斑　时将粉泪偷弹记绾玉曾教柳傅看算恩情相着搔便玉体归期暗数划遍阑干每到相思沉吟静虚斜倚朱唇皓齿间风流甚把仙郎暗掏莫放春闲
　手部汇考
礼记
　　玉藻
手容恭

注
恭无慢弛也
黄帝素问
　　阴阳别论篇
三阳在头三阴在手所谓一也
　手足三阳之脉手走头而头走足故曰三阳在头　手足三阴之□足走腹而腹走手故曰三阴在手　也十二经□虽有手足阴阳之分然皆一以贯通　也　　五藏生成篇
肝之合筋也其荣爪也其主肺也
　爪乃筋之余故其荣在爪
掌受血而能握指受血而能撮
　血者所以濡筋骨利关节者也此言冲任之血渗　于指掌而无处不到也　　金匮真言论篇
西风生于秋病在肺俞在肩背
　俞者经气之所注也
秋气者病在肩背
　秋气降收不能主持于皮肤肌腠之间故风气入　于俞　　平人气象论篇
寸口□中手上促者曰肩背痛
　中手上促者浮而搏击应手也此阳邪不上不下　故主在肩背之中也　　藏气发时论篇
心病者膺背肩甲间痛两臂内痛
　手少阴心□起心中循臑内下肘中循臂内后廉　手少阳小肠□上手臂循臑内出肩解绕肩胛二　经气实故有是痛肺病者喘咳逆气肩背痛汗出
　肺俞气在肩背气逆于上则肩背痛而汗出　　通评虚实论篇帝曰乳子中风热喘鸣肩息者脉何如岐伯曰喘鸣肩息者脉实大也缓则生急则死　肩息者呼吸摇肩也风热之邪始伤皮毛喘鸣肩　息是风热盛而内于肺气宗气故脉实大也　　气穴论篇肩解二穴
　即肩井穴在肩上陷中属足少阳胆经
肩贞二穴
　肩贞穴在曲胛下两骨解间肩后陷者中属手　太阳小肠经　　气府论篇
手太阳脉气所发肩解各一
　谓秉风二穴在肩上小后举臂有空
肩解下三寸各一
　谓天宗二穴在秉风后大骨下陷中
手阳明脉气所发骨之会各一
　谓肩二穴也在膊骨头肩端上两旁罅间陷者　宛宛中举臂取之手少阳□气所发肩贞各一肩贞下三寸分间各一　肩贞二穴系手太阳小肠经在曲胛两骨解间肩　后陷中下三寸谓肩臑会消铄三穴肩当　缺盆上突起肉臑会挟肩后大骨下胛上廉陷　中消铄在肩下臂外间腋对肘分下　　气交变论篇
岁火太过炎暑流行金肺受邪民病中热肩背热甚则胁支满胁痛膺背肩胛间痛　诸戊之岁火运太过火胜则□金故金肺受邪肩　背者肺之俞也若亢极则心火自伤膺胸之内心　主之宫城也背为阳心为阳中之太阳故胸中膺　背肩胛间痛手少阴心□出胁下循臑内下肘中　循臂内后廉是以胁支满痛岁金不及炎火乃行民病肩背瞀重
　六乙之岁金运不及则所胜之火气乃行肺俞在　肩背故民病肩背灵枢
　　经□篇
肺手太阴之□从肺系横出腋下下循臑内行手少阴心主之前下肘中循臂内入寸口上鱼循鱼际出大指之端其支者从腕后直出次指内廉出其端大肠手阳明之□起于大指次指之端循指上廉出合谷两骨之间上循臂上廉入肘外廉上臑外前廉上肩出骨之前廉心手少阴之□出腋下循臑内后廉行手太阴心主之后下肘内循臂内后廉抵掌后锐骨之端入掌内后廉循小指之内出其端小肠手太阳之□起于小指之端循手外侧上腕出踝中直上循臂骨下廉出肘内侧两筋之间上循臑外后廉出肩解绕肩胛交肩上心主手厥阴心包络之□循胸中出胁上抵腋下循臑内行太阴少阴之间入肘中下臂行两筋之间入掌中循中指出其端其支者别掌中循小指次指出其端三焦手少阳之□起于小指次指之端上出两指之间循手表腕出臂外两骨之间上贯肘循臑外上肩手太阴之别名曰列缺起于腕上分间并太阴之经直入掌中散入于鱼际手少阴之别名曰通里去腕一寸半别而上行循经入于心中手心主之别名曰内关去腕二寸出于两筋之间循经以上系于心包络手太阳之别名曰支正上腕五寸内注少阴其别者上走肘络肩手阳明之别名曰遍历去腕三寸别入太阴其别者上循臂乘肩上曲颊遍齿手少阳之别名曰外关去腕二寸外繞臂注胸中合心主　　经别篇
手太阳之正指地列于肩解入腋走心
手少阴之正别入于渊液两筋之间属于心
手少阳之正指天别于巅入缺盆下走三焦
手心主之正别下渊液三寸入胸中别属三焦手阳明之正从手循膺乳别于肩属于肺手太阴之正别入渊液少阴之前入走肺
　　经筋篇
手太阳之筋起于小指之上结于腕上循臂内廉结于肘内锐骨之后弹之应小指之上入结于腋下其支者走腋后廉上绕肩胛手少阳之筋起于小指次指之端结于腕上循臂结于肘上绕臑外廉上肩走颈合手太阳手阳明之筋起于大指次指之端结于腕上循臂上结于肘外上臑结于其支者绕肩胛挟脊手太阴之筋起于大指之上循指上行结于鱼后行寸口外侧上循臂结肘中上臑内廉入腋下出缺盆结肩前手心主之筋起于中指与太阴之筋并行结于肘内廉上臂阴结腋下下散前后挟胁其支者入腋散胸中结于臂手少阴之筋起于小指之内侧结于锐骨上结肘内廉上入腋交太阴结于胸中　　逆顺肥瘦篇
黄帝曰□行之逆顺奈何岐伯曰手之三阴从藏走手手之三阳从手走头　此言手阴阳之□上下外内逆顺而行应地之经　水也　　阴阳系日月篇
岐伯曰手之十指以应十日日主火故在上者为阳　十日应天之十干手之十指以应十日人秉天地　水火而生故与天地参也甲主左手之少阳己主右手之少阳乙主左手之太阳戊主右手之太阳丙主左手之阳明丁主右手之阳明此两火并合故为阳明庚主右手之少阴癸主左手之少阴辛主右手之太阴壬主左手之太阴　太阳主日少阳主火故两火并合是为阳明阳明　者离明之象也明两作离故两火并合两阳合阳　是为阳明手少阴君火主日手太阴肺金主天故　应手之十指此阳中有阴也故足之阳者阴中之少阳也足之阴者阴中之太阴也手之阳者阳中之太阳也手之阴者阳中之少阴也　手经有阴足经有阳乃上下之气交
　　本藏篇
肝应爪爪厚色黄者胆厚爪薄色红者胆薄爪坚色青者胆急爪濡色赤者胆缓爪直色白无约者胆直爪恶色黑多纹者胆结也　朱氏曰爪者筋之余故肝应爪视爪之好恶以知　胆之厚薄缓急也　　五色篇
颧者肩也颧后者臂也臂下者手也
　　阴阳二十五人篇
手阳明之下血气盛则手鱼肉以温血气皆少则手瘦以寒　手阳明经□之下行者循臑臂上入两肋之间出　合谷故血气盛则手鱼肉以温血气皆少则手瘦　以寒也手少阳之下血气盛则手卷多肉以温血气皆少则寒以瘦气少血多则瘦以多□　手少阳经□之下行者从肩臑肘臂而上出于手　腕故血气盛则手卷多肉以温盖手少阳之血气　循手表腕盛则皮缓肉淖故善于卷握也多脉者　皮肉瘦而脉络多外见也手太阳之下血气盛则掌肉充满血气皆少则掌瘦以寒　手太阳之脉下行者循肩臑肘臂而下出于手腕　是以血气盛则掌肉充满血气皆少则掌瘦以寒　也　　论疾诊尺篇
肘所独热者腰以上热手所独热者腰以下热肘前独热者膺前热肘后独热者肩背热臂中独热者腰腹热肘后粗以下三四寸热者肠中有虫掌中热者腹中热掌中寒者腹中寒鱼上白肉有青血脉者胃中有寒　夫手太阴之脉从指井之少商过于输行于经而　入于肘之尺泽脉外之气血从手阳明之五里走　尺以上鱼相逆顺而行也肘所自寸而下尺也手　所自尺而上寸也肘所独热者腰以上热手所独　热者腰以下热此诊尺肤以候形身之上下故与　脉候之上下反其诊也肘前乃手厥阴之尺泽处　肘后乃手少阳之天井处盖以两手下垂上以候　上下以候下前以候前后以候后也夫所谓肘所　手所者论手臂之背面臂中掌中鱼上乃手臂之　正面背面为阳故候形身之外正面主阴故候腰　腹肠胃之内即尺外以候季胁尺里以候腹中之　大义相同也此章以手臂皮肤之前后外内候形　身之上下前后外内盖脉内之血气应地气之上　腾脉外之气血应天气之下流人与天地参也　　邪气藏府病形篇小肠病者腰脊控睪而痛若寒甚若独肩上热　手太阳之脉起于小指之端循臂出肩解膀胱病者肩上热
　肩上乃足太阳经脉之所循
春秋纬
　　元命苞
掌圆法天以运动指五者法五行
释名
　　释形体
手须也事业之所须也
节有限节也
爪绍也斤极为爪绍续指端也
腋绎也言可张翕寻绎也
肩坚也甲阖也与胸胁皆相会阖也
臂裨也在旁曰裨也
肘注也可隐注也
腕宛也言可宛屈也
掌言可以排掌也
后汉华佗中藏经
　　肩痛
心病则胸中痛四肢满胀肩背臂膊皆痛
肺病则不能息耳重嗌干喘咳上气肩背痛
　　肩息死候
心绝于肾肩息回盼目直者一日死
　　诸病察手足辨死法
手足爪甲肉黑色者死
筋绝魂惊虚恐手足爪甲青呼骂不休者八九日死元张从政儒门事亲　　手指麻木
凡人初觉大指次指麻木不仁或不用者三年内有中风之疾也宜先服愈风汤天麻丸各一料此治未病之先也李杲十书
　　四肢辨内外伤
内伤及劳役饮食不节病手心热手背不热外伤风寒则手背热手心不热此辨至甚皎然　　臂痛
臂痛有六道经络究其痛在何经络之间以行本经药行其气血血气通则愈矣若表上诸疾病便下之则不可当详细辨之朱震亨心法
　手足麻木
手足麻者属气
手足木者有湿痰死血
十指麻木是胃中有湿痰死血
明戴思恭证治要诀
　　手气
手气手肿痛或在掌指连臂膊并五痹汤蠲痹汤　　臂痛臂为风寒湿所搏或饮液流入或因提挈重物皆致臂痛有肿者有不肿者除饮证外其余诸痛并宜五积散及乌药顺气散或蠲痹汤外有血气一证血不荣于筋或致臂痛宜蠲痹汤四物汤各半贴和匀煎服乳妇以臂枕儿伤于风寒多有臂痛亦宜于此选用若坐卧为风湿所搏或睡后手在被外为寒邪所袭遂令臂痛宜五积散及蠲痹汤乌药顺气散审知是湿蠲痹汤每服加苍朮三钱防己四分或用五痹汤曾因挈重伤筋以致臂痛宜琥珀散荣散或和气饮每服加白姜黄半钱以姜黄能入臂故也楼英医学纲目
　　臂痛
按东垣云臂痛有六道经络以行本经药行其气血者盖以两手伸直其臂贴身垂下大指居前小指居后而定之则其臂臑之前廉痛者属阳明经以升麻白芷干葛行之后廉痛者属太阳经以□本羌活行之外廉痛者属少阳以柴胡行之内廉痛者属厥阴以柴胡青皮行之内前廉痛者属太阳以升麻白芷□白行之内后廉痛者属少阴以细辛独活行之并用针灸法视其何经而取之也本草纲目
　　爪甲释名
李时珍曰爪甲者筋之余□之外候也灵枢经云肝应爪爪厚色黄者□厚爪薄色红者□薄爪坚色青者□急爪耎色赤者□缓爪直色白者□直爪恶色黑者□结　　爪甲气味
甘咸无毒
　　爪甲主治
寇宗奭曰鼻衄细刮之立愈众人甲亦可李时珍曰催生下胞衣利小便治尿血及阴阳易病破伤中风去目医陈藏器曰怀妊妇人爪甲取末点目去□障　　附方
斩三尸法太上元科云常以庚辰日去手爪甲午日去足爪每年七月十六日将爪甲烧灰和水服之三尸九虫皆灭名曰斩三尸　一云甲寅日三尸游两手剪去手爪甲甲午日三尸游两足剪去足爪甲消除脚气每寅日割手足甲少侵肉去脚外台
秘要

破伤中风手足十指甲香油炒研热酒调呷服之汗出便好　普济治破伤风手足颤掉搐摇不已用人手足指甲烧存性六钱姜制南星独活丹砂各二钱为末分作二服酒下立效阴阳易病用手足爪甲二十片中衣裆一片烧灰分三服温酒下男用女女用男小儿腹胀父母指爪甲烧傅乳上饮之
千
金方

小便转胞自取爪甲烧灰水服
男女淋疾同上
□肘后
方

小便尿血人指甲半钱头发一钱半烧研末每服一钱空心温酒下圣
济录

妊妇尿血取夫爪甲烧灰酒服
千
金方

胞衣不下取本妇手足爪甲烧灰酒服即令有力妇人抱起将竹筒于胸前赶下圣
惠方

诸痔肿痛蚕茧内入男子指甲令满外用童子顶发缠裹烧存性研末蜜调傅之仍日日吞牛胆制过槐子甚效万表积
善堂方

针刺入肉凡针折入肉及竹木刺者刮人指甲末用酸枣捣烂涂之次日定出圣
惠方

飞丝入目刮爪甲末同津液点之其丝自聚拔出也危氏得效方

物入目中左手爪甲刀刮屑末灯草蘸点□上三次即出也斑痘生□同上
一切目疾□以木贼擦取爪甲末同朱砂末等分研匀以露水搜丸芥子大每以一粒点入目内圣
惠方

目生花□刀刮爪甲细末和乳点之
集
简方

目生球管手爪甲烧灰贝齿烧灰龙骨各半两为末日点三四次圣
惠方

积年泻血百药不效用人指甲炒焦麝香各二钱半干姜炮三两白矾枯过败皮巾烧灰各一两为末每粥饮一钱日三服圣济
总录

析骨分经
　　肩
肩颙
肩端
两骨间
属手阳明大肠经肩解
四
字缺
属手太阳
小肠经肩交属手少阳三焦经肩膊
肩后
之下
属足太阳
膀胱经
　　腋
肩下曲处为腋前属手太阴肺经中属手少阴心经　　臑音脑
去声

对腋为臑臑内中行属手厥阴心胞络前属手太阴肺经后属手少阴心经臑外中行属手少阳三焦经前属手阳明大肠经后属手太阳小肠经　　肘
臑尽处为肘肘中属手太阴肺经外廉属手阳明大肠经内廉属手少阴心经肘内侧属手太阳小肠经肘中属手厥阴心胞胳经臂外属手少阳三焦经　　腕臂骨尽处为腕腕后属手太阴肺经腕外侧属手太阳经腕外属手少阳三焦经　　手背
属手少阳三焦经
　　手掌
属手厥阴心胞络
　　鱼际
属手太阴肺经
　　指
手大指内侧属手太阴肺经食指外侧属手阳明大肠经中指内侧属手厥阴心胞络无名指外侧属手少阳三焦经小指内侧属手少阴心经外属手太阳小肠经　　甲
十指甲为筋之余
灵枢注
　　肺经诸穴歌
手太阴十一穴中府云门天府列侠白下尺泽孔最见列缺经渠太渊下鱼际抵指少商如韭叶　古离爪甲如韭今如米许
　　分寸歌
太阴肺兮出中府云门之下一寸许云门璇玑旁六寸巨骨之下二骨数天府腋下三寸求侠白肘上五寸主尺泽肘中约横文孔最腕上七寸取列缺腕侧一寸半经渠寸口陷中主太渊掌后横纹头鱼际节后散脉举少商大指端内侧相去爪甲韭叶许　云门巨骨下侠气户旁二寸陷中去中行任脉六　寸气户巨骨下俞府旁各二寸陷中去中行任脉　四寸去膺窗四寸八分俞府巨骨下璇玑旁二寸　陷中璇玑天突下一寸天突结喉下四寸宛宛中　　大肠经诸穴歌手阳明廿穴名循商阳二间三间而行历合谷阳溪之俞过遍历温溜之滨下廉上廉三里而近曲池肘五里之程臂臑肩上于巨骨天鼎纡乎扶突木茆唇连迎香鼻迫　　分寸歌
商阳食指内侧边三间来寻本节前三间节后陷中取合谷虎口岐骨间阳溪上侧腕中是遍历腕后三寸安温溜腕后去五寸池前五寸下廉看池前三寸上廉中池前二寸三里逢曲池屈骨纹头尽肘大骨外廉近大筋中央寻五里肘上三寸行向里臂臑肘上七寸量肩肩端举臂取巨骨肩尖端上行天鼎喉旁四寸真扶突天突旁三寸禾水沟旁五分迎香禾上一寸大肠经穴是分明　左右共四十穴
　　心经诸穴歌
手少阴九穴成极泉青灵少海行自灵道通里而达过阴□神门而迎抵于少府少冲可寻　　分寸歌
少阴心起极泉中腋下筋间脉入胸
　臂内腋下筋间动脉入胸
青灵肘上三寸取少海肘后五分容
　肘内廉节后大骨外去肘端五分屈肘向头得灵道掌后一寸半通里腕后一寸同阴□腕后方半寸神门掌后兑骨隆少府节后劳宫直小指内侧取少冲　凡九穴左右共十八穴
　　小肠诸穴歌
小肠穴十九中路从少泽步前谷后溪之隆道遵腕骨观阳谷养老之崇得支正于小海逐肩贞以相从值臑俞兮遇天宗乘秉风兮曲垣中肩外俞兮肩中俞启天窗兮见天容匪由颧曷造听宫　　分寸歌
小指端外为少泽前谷外侧节前觅节后□拳取后溪腕骨腕前骨陷侧兑骨下陷阳谷讨腕上一寸名养老支正腕后量五寸小海肘端五分好肩贞胛下两骨解　曲胛下两骨解间肩后陷中
臑俞大骨下陷保
　大骨下胛上廉举臂取之
天宗秉风后骨中秉风外举有空
　天外肩上小后举臂有空
曲垣肩中曲胛陷外俞胛后一寸从
　即外肩俞肩胛上廉去脊三寸陷中
肩中二寸大杼旁天窗扶突后陷详
　颈大筋间前曲颊下扶突后动脉应手陷中天容耳下曲颊后颧面頄锐端量听宫耳端大如菽　耳中珠子大如赤小豆
此为小肠手太阳
　左右共三十八穴
　　心胞络诸穴歌
手厥阴心胞之脉计有九穴而终天池天泉为始逐曲泽□门而通间使行于内关大陵近乎劳宫既由掌握抵于中冲　　分寸歌
心胞起自天池间乳后一寸腋下三
　腋下三寸乳后一寸
天泉曲腋下二寸曲泽屈肘陷中央□门去腕方五寸　掌后去腕五寸
间使腕后三寸量内关去腕止二寸大陵掌后两筋间劳宫屈中名指取　屈中指无名指两者之间取之
中指之末中冲良
　　三焦诸穴歌
手少阳三焦之脉二十三穴之间关冲液门中渚阳池外关通连支沟会宗三阳络四渎天井清冷渊消泺臑会肩相联天处天牖之下翳风让瘈脉居先颅定而角孙近耳丝竹空而禾接焉耳门已毕经穴已全　　分寸歌
无名之外端关冲液门小次指陷中中渚液下去一寸阳池腕上之陷中外关腕后方二寸腕后三寸支沟容腕后三寸内会宗空中有穴用心攻腕后四寸三阳络四渎肘前五寸着天井肘外大骨后骨罅中间一寸摸肘后二寸清冷渊消泺对腋臂外落臑会肩前三寸量肩臑上陷中央天缺盆陷处上天牖天容之外旁　天牖颈大筋外缺盆上天容后天柱前完骨下发　际上翳风耳后尖角陷
　耳后尖角陷中按之引耳中
瘈脉耳后青脉现
　耳本后鸡足青络脉
颅亦在青络脉角孙耳廓中间上耳门耳前起肉中　耳前起肉当耳缺陷中
禾耳前动脉张欲知丝竹空何在眉后陷中仔细量　计二十三穴左右共四十六穴


　手部外编
述异记秦汉间俗说盘古氏头为东岳腹为中岳左臂为南岳右臂为北岳足为西岳麻姑传汉桓帝时神仙王方平降蔡经家麻姑亦至麻姑鸟爪蔡经见之心中念言背大痒时得此爪以爬背当隹方平已知经心中所念即使人牵经鞭之谓曰麻姑神人也汝何思谓爪可以爬背耶但见鞭着经背亦不见有人持鞭者方平告经曰吾鞭不可妄得也拾遗记东方有解形之民使头飞于南海左手飞于东山右手飞于西泽自脐已下两足孤立至暮头还肩上两手遇疾风飘于海外落元洲之上化为五足兽则一指为一足也其人既失两手使傍人割裹肉以为两臂宛然如旧也冀州之西二万里有孝养之国其人骁勇能啮金石其舌杪方而本小手搏千钧以爪画地则洪泉涌流酉阳杂俎干□国昔有王神勇多谋号伽当一曰加
色伽当

讨袭诸国所向悉降至五天竺国得上细□二条自留一一与妃妃因衣其□谒王□当妃乳上有郁金香手印迹王见惊恐谓妃曰尔忽着此手迹之服何也妃言向王所赐之□王怒问藏臣藏臣曰□本有是非臣之咎王追商者问之商言南天竺国娑□婆恨王有宿愿每年所赋细□并重迭积之手染郁金柘干□上千万重手印悉透丈夫衣之手印当背妇人衣之手印当乳王令左右披之皆如商者言王因叩剑曰吾若不以剑裁娑□婆恨王手足无以寝食乃遣使就南天竺索娑□婆恨王手足使至其国娑□婆恨王与群臣绐报曰我国虽有王名娑□婆恨元无王也但以金为王设于殿上凡统领教习在臣下耳王遂起象马兵南讨其国其国隐其王于地窟中铸金人来迎王知其伪且自恃福力因断金人手足娑□婆恨王于窟中手足亦自落也稽神录广陵法云寺僧楚尝与中山贾人章某者亲熟章死楚为设斋诵经数月忽遇章于市中楚未食章即延入食店为置胡饼既食楚问君已死那得在此章曰然吾以小罪未得辞脱今死为扬州掠剩儿顷之相与南行遇一妇人卖花章曰此妇人之花亦鬼所买花亦鬼用之人间无所用也章即出数钱买之以赠楚曰凡见此花而笑者皆鬼也即告辞而去其花红色可爱而甚重楚亦昏然而归路人见花颇有笑者至邑北门自念我与鬼同游复持鬼物不可即将花掷浅水中既归有同院人觉其面色甚异以为中恶竞持汤药以救之良久乃复具言其故因相与覆视其花乃一死人手也楚亦无恙
