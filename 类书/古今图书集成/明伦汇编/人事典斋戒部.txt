
　斋戒部艺文一
　　答斋议　　　　　　　　　　汉蔡邕　诏召尚书问立春当斋迎气东郊尚书左丞冯方　殴杀指挥使于尚书西祠可斋否得无不宜具对议郎臣蔡邕博士任敏死罪对按礼上帝之祠无所为废斋者所以致斋不敢涣散其意宫室至大指使至微不在斋洁之处元和诏礼无免斋宜以自洁静交神明本无嫌间祠室又宽可斋无疑诗云唯此文王小心翼翼昭事上帝聿怀多福夫斋以恭奉明祀文王所以怀福无有不宜臣邕敏愚戆死罪　　斋居赋　　　　　　　　　　宋张耒仲夏之月阴气始至阳既盛而初剥阴浸亨而用事水伏畏涸火燎方炽其于人也心实过炎而肾受其弊惟人之生受命在子推卦曰坎于行为水微阳所潜元气之始故火甚烈明正气或因而衰则水受害者君子之所深畏于是居事燕息涤虑斋居既静事以为形又远眺而高居却纷华而弗陈与淡泊乎为徒绝嗜窒欲爱精啬神声色不御滋味罕亲冲然与和俱游湛兮以道合真故能体强志宁愉乐寿考远去疾厉保此难老呜呼苟能推此以尽道考此以察物则岂惟斋戒以御时宜其颠沛而勿失且夫冰炭相乘利害交至陨真盗和岂独阴沴道心惟微易失难常困于侵陵有如微阳则浣心涤志以却外垢虚中保和以全天君故能涉至变而不濡更万变而常存盖将穷年以斋居岂特养生而善身乎
　斋戒部汇考
礼记
　　曲礼
齐者不乐不吊

大
全
吕氏曰古之有敬事者必齐齐者致精明之德　也乐则散哀则动皆有害于齐也不乐不吊者全　其齐之志也　　郊特牲
齐之元也以阴幽思也故君子三日齐必见其所祭者
注
齐而元冠元衣顺鬼神幽黯之意且以致其阴　幽之思也见其所祭之亲精诚之感也正
义
三日谓
　致齐时也三日齐思其亲之居处笑语故祭时如　见其所祭之亲也　　祭义
致齐于内散齐于外齐之日思其居处思其笑语思其志意思其所乐思其所嗜齐三日乃见其所为齐者
大
全
严陵方氏曰齐于内所以慎其心齐于外所以　防其物散齐若所谓不饮酒不茹荤之类齐三日　则致齐而已必致齐然后见其所谓齐者思之至　故也　　祭统
及时将祭君子乃齐齐之为言齐也齐不齐以致齐者也是故君子非有大事也非有恭敬也则不齐不齐则于物无防也耆欲无止也及其将齐也防其邪物讫其耆欲耳不听乐故记曰齐者不乐言不敢散其志也心不苟虑必依于道手足不苟动必依于礼是故君子之齐也专致其精明之德也故散齐七日以定之致齐三日以齐之定之之谓齐齐者精明之至也然后可以交于神明也是故先期旬有一日宫宰宿夫人夫人亦散齐七日致齐三日君致齐于外夫人致齐于内然后会于太庙
注
宿读为肃犹戒也
大
全
严陵方氏曰散齐即祭义
　所谓散齐于外是也致齐即祭义所谓致齐于内　是也此以时之先后为序彼以事之内外为序也　以齐于内故又谓之宿以其宿于内也以齐于外　故又谓之戒言戒于外也若心不苟虑与讫其嗜　欲之类则所以齐其内也若手足不苟动与防其　邪物之类则所以齐其外也夫散者集之则一归　乎定故散齐七日以定之致其至焉则未始不齐　故致齐三日以齐之定言定于外齐言齐于内散　齐七日致齐三日则及祭凡十日矣故先期旬有　一日宫宰宿夫人而诏之齐也大宰言前期十日　帅执事而十日遂戒则于是日而遂散齐也听外　治者君也故致齐于外听内职者夫人也故致齐　于内与祭义所谓内外者异矣彼谓一身之内外　齐于内外所以辨其位会于太庙所以联其事周礼　　天官
大宰之职祀五帝则掌百官之誓戒

订
义
刘迎曰誓戒者誓其所当戒者也戒百官以所　当奉祭之事恐其不敬也前期十日帅执事而日遂戒
　王氏曰记云七日戒三日宿又曰散斋七日以定　之致斋三日以齐之齐之之谓斋定之之谓戒散　斋七日致斋三日凡十日也膳夫王齐日三举
　贾氏曰谓散齐致齐齐必变食故加牲体至三太　牢　史氏曰当不饮酒不茹荤之时惧其食力之　不足则不能胜祭事故三举以助之非谓盛杀而　供也　　春官
鬯人凡王之齐事共其秬鬯
　郑锷曰王之齐事将以致敬于鬼神秬鬯者非如　三酒可饮之物共以给王之浴而已内以致其精　明之德外则用其芬芳之物内精明外芬芳宜其　馨香之至可以交于神明大史戒及宿之日与群执事读礼书而协事
　贾氏曰戒谓散斋七日宿谓致斋三日当此日与　群执事预祭之官读礼书而协事恐事有失错物　有不供故也　　秋官
大司寇之职若禋祀五帝则戒之日莅誓百官戒于百族
订
义
郑锷曰大宰祀五帝前期十日而卜日此谓戒　之日则既得吉卜而戒以斋戒不钦将待以刑　王氏详说曰郊特牲曰卜之日王立于泽亲听誓　命受教谏之义献命库门之内戒百官也太庙之　内戒百族也百官云者百执事也百族云者王之　族姓也族姓之与于祭为重于百官矣故戒百官　于库门之内而戒百族于太庙之内正所以辨亲　□之义后汉书
　　礼仪志
凡斋天地七日宗庙山川五日小祠三日斋日内有污染解斋副倅行礼先斋一日有污秽灾变斋祀如仪大丧唯天郊越绋而斋地以下皆百日后乃斋如故事唐书
　　礼乐志
凡祭祀之节有六二曰斋戒其别有三曰散斋曰致斋曰清斋大祀散斋四日致斋三日中祀散斋三日致斋二日小祀散斋二日致斋一日大祀前期七日太尉誓百官于尚书省曰某日祀某神祇于某所各扬其职不供其事国有常刑于是乃斋皇帝散斋于别殿致斋其二日于太极殿一日于行宫前致斋一日尚舍奉御设御幄于太极殿西序及室内皆东向尚舍直长张帷于前楹下致斋之日质明诸卫勒所部屯门列仗昼漏上水一刻侍中版奏请中严诸卫之属各督其队入陈于殿庭通事舍人引文武五品以上□褶陪位诸侍卫之官服其器服诸侍臣斋者结佩诣合奉迎二刻侍中版奏外办三刻皇帝服衮冕结佩乘舆出自西房曲直华盖警跸侍卫即御座东向侍臣夹侍一刻顷侍中前跪奏称侍中臣某言请就斋室皇帝降座入室文武侍臣还本司陪位者以次出凡预祀之官散斋理事如旧唯不吊丧问疾不作乐不判署刑杀文书不行刑罚不预秽恶致斋唯行祀事其祀官已斋而阙者摄其余清斋一日　斋戒部杂录
礼记月令仲夏之月君子斋戒处必掩身毋躁玉藻将适公所宿斋戒居外寝坊记子云七日戒三日斋承一人焉以为尸过之者趋走以教敬也刘冯事始春秋合诚图曰黄帝请问太乙长生之道太乙曰斋戒六丁可成功注云丁取丁宁戒取戒慎也齐东野语庄子人间世云仲尼曰斋吾语若颜回曰回之家贫唯不饮酒不茹荤者数月矣若此则可以为斋乎曰祭祀之斋非心斋也郑元注曰荤辛菜也按说文荤臭菜也锴曰通谓芸＄椿韭蒜葱阿魏之属气不洁也荀子哀公篇孔子曰夫端衣元裳冕而乘辂者志不在于食荤注云荤菜葱韭之属论语斋必变食周礼膳夫王斋三举郑注云斋必变食也疏曰斋必变食故加牲礼至三太牢胡明仲论梁武曰祭祀之斋居必迁坐必变服必变食食为盛馔一其心志洁其气体以与神明交未尝不饮酒不茹荤也晦庵释斋必变食亦取庄子而黄氏亦兼取之朱又谓荤是五辛又曰今致斋有酒非也然礼中乃有饮不至醉之说何耶
　斋戒部纪事
独异志禹伤其父功不成乃南逃衡山斩马以祭之仰天而啸忽梦神人自称元夷苍水使者谓禹曰欲得我书者斋焉禹遂斋三日乃降金简玉字之书得治水之要礼记王制太史典礼执简记奉讳恶天子斋戒受谏司会以岁之成质于天子冢宰斋戒受质大乐正大司寇市三官以其成从质于天子大司徒大司马大司空斋戒受质百官各以其成质于三官大司徒大司马大司空以百官之成质于天子百官斋戒受质然后休老劳农成岁事制国用月令季春之月后妃斋戒亲东乡躬桑
周语宣王即位不藉千亩虢文公谏曰不可夫民之大事在农是故稷为大官告王曰王其祗祓监农不易王乃即斋宫百官御事各即其斋三日王乃淳濯飨醴及期□人荐鬯牺人荐醴王祼鬯飨醴乃行百吏庶民毕从及藉今弃其大功何以用民左传庄公四年楚武王伐隋将斋入告夫人邓曼曰余心荡邓曼叹曰王禄尽矣盈而荡天之道也先君其知之矣故临武事将发大命而荡王心焉若师徒无亏王薨于行国之福也王遂行卒于樠木之下管子中匡篇桓公与管仲父而将饮之掘新井而柴焉十日斋戒召管仲管仲至公执爵夫人执尊觞三行管仲趋出公怒曰寡人斋戒十日而饮仲父寡人自以为修矣仲父不告寡人而出其故何也鲍叔隰朋趋而出及管仲于途曰公怒管仲反入倍屏而立公不与言少进中庭公不与言少进传堂公曰寡人斋戒十日而饮仲父自以为脱于罪矣仲父不告寡人而出未知其故也对曰臣闻之沈于乐者洽于忧厚于味者薄于行慢于朝者缓于政害于国家者危于社稷臣是以敢出也庄子人间世篇颜回见仲尼仲尼曰斋吾将语若颜回曰回之家贫唯不饮酒不茹荤者数月矣若此则可以为斋乎曰是祭祀之斋非心斋也回曰敢问心斋仲尼曰若一志无听之以耳而听之以心无听之以心而听之以气听止于耳心止于符气也者虚而待物者也唯道集虚虚者心斋也达生篇祝宗人元端以临牢策说彘曰汝奚恶死吾将三月豢汝十日戒三日斋藉白茅加汝肩尻乎雕俎之上梓庆削木为鐻鐻成见者惊犹鬼神鲁侯曰子何术以为焉对曰臣工人何术之有虽然有一焉臣为鐻未尝敢以耗气也必斋以静心斋三日而不敢怀庆赏爵禄斋五日不敢怀非誉巧拙斋七日辄然忘吾有四肢形体也器之所以凝神者其是与家语公西赤问篇季桓子将祭斋三日而二日钟鼓之音不绝冉有问于孔子子曰孝子之祭也散斋七日慎思其事致斋三日而一用之尢恐其不敬也而二日伐鼓何居焉韩子外储说篇宋人有请为燕王以棘刺之端为毋猴者必三月斋然后能观之燕王因以三乘养之右御冶工言王曰臣闻人主无十日不燕之斋今知王不能久斋以观无用之器也故以三月为期史记蔺相如传赵得楚和氏璧秦王愿以十五城易璧相如奉璧入秦秦王无意偿赵城相如谓秦王曰和氏璧天下所共传宝也赵王送璧时斋戒五日今大王亦宜斋戒五日设九宾于廷臣乃敢上璧秦王遂许斋五日相如度秦王虽斋决负约乃使其从者归璧于赵秦王斋五日后乃设九宾礼于廷引赵使者相如至谓秦王曰臣诚恐见欺于王而负赵故令人持璧归赵矣臣请就汤镬李斯传二世拜赵高为中丞相乃献鹿谓之马二世问左右此乃鹿也左右皆曰马也二世惊自以为惑乃召太卜令卦之太卜曰陛下春秋郊祀奉宗庙鬼神斋戒不明故至于此可依盛德而明斋戒于是乃入上林斋戒秦本纪二世梦白虎啮其左骖马杀之心不乐问占梦卜曰泾水为祟二世乃斋于望夷宫赵高令阎乐杀二世立子婴为秦王令子婴斋当庙见受玉玺斋五日子婴与其子二人谋曰我闻赵高与楚约灭秦宗室而王关中今使我斋见庙此欲因庙中杀我我称病不行丞相必自来来则杀之婴不行高果自往子婴遂刺杀高于斋宫汉书韩信传汉王用信为大将召信欲拜之萧何曰王必择日斋戒设坛场具礼乃可王许之人人各自以为得大将至拜乃韩信也一军皆惊文献通考光武幸鲁祭泰山上斋夜读河图会昌符曰赤刘之九会命岱宗感此文乃召梁松按索河图谶文搜神记王业和帝时为荆州刺史每出行部沐浴斋素以祈于天地当启佐愚心无有枉百姓在州七年惠风大行苛慝不作后汉书彭宠传宠自立为燕王五年春宠斋独在便室苍头子密等三人因宠卧寐共缚着□告外吏云大王斋禁皆使吏休遂即斩宠头持以诣阙封为不义侯墨庄漫录应劭汉官仪曰周泽为太常斋有疾其妻怜其年老窥内问之泽大怒以为败斋遂收送诏狱自劾论者讥其诡激时谚云生世不谐为太常妻一岁三百六十日三百五十九日斋一日不斋醉如泥后汉书蔡邕传邕上封事条宜所施行七事表左一事明堂月令天子以四立及季夏之节迎五帝于郊所以导致神气祈福丰年清庙祭祀追往孝敬养老辟雍示人礼化皆帝者之大业祖宗所祗奉也而有司数以蕃国□丧宫内产生及吏卒小污屡生忌故窃见南郊斋戒未尝有废至于他祀辄兴异议岂南郊卑而他祀尊哉孝元皇帝策书曰礼之至敬莫重于祭所以竭心亲奉以致肃祗者也又元和故事复申先典前后制书推心恳恻而近者以来更任太史忘礼敬之大任禁忌之书拘信小故以亏大典礼妻妾产者斋则不入侧室之门无废祭之文也所谓宫中有卒三月不祭者谓士庶人数堵之室共处其中尔岂谓皇居之旷臣妾之众哉自今斋制宜如故典庶答风霆灾妖之异晋书刘曜载记终南山崩长安人刘终于崩所得白玉方一尺有文字曰皇亡皇亡败赵昌井水竭构五梁咢酉小衰困嚣丧呜呼呜呼赤牛奋靷其尽乎时群臣咸贺以为勒灭之征曜大悦斋七日而后受之于太庙干宝晋纪刘毅为司隶校尉常斋而疾其妻出看之表解斋南史武帝本纪帝晚乃溺信佛道日止一食膳无鲜腴惟豆羹粝饭而已虽在蒙尘斋戒不废陈书徐孝克传孝克太建四年征为秘书丞不就乃蔬食长斋持菩萨戒昼夜讲诵法华经高宗甚嘉其操行文献通考隋令太史署常以二月八日于署庭中以太牢祀老人星兼祀天星大帝天一太一日月五星勾陈北极北斗三台二十八宿丈人星孙星都四十六座凡应合祀享官亦太医给除秽气散药先斋一日服之以自洁旧唐书礼仪志中宗景龙十三年十一月亲祀南郊国子祭酒祝钦明希旨上言后亦合助祭遂以皇后为亚献仍补大臣李峤等女为斋娘执边豆焉王维传维字摩诘弟兄俱奉佛居常蔬食不茹荤血晚年长斋不衣文彩礼仪志贞元六年有事于南郊诏以皇太子为亚献亲王终献上问礼官亚献终献合受誓诫否柳冕曰准开元礼献官前七日于内受誓诫词云各扬其职不供其事国有常刑今以皇太子为亚献请改曰词云各扬其职肃奉常仪从之唐书高骈传骈笃意求神仙造迎仙等楼熏斋其上祈与仙接宋史礼志咸平二年旱诏有司祠雷师雨师内出李邕祈雨法以甲乙日择东方地作坛取土造青龙长吏斋三日诣龙所祝酹天禧元年正月诏以十五日行宣读天书之礼前二日斋于长春殿皇佑二年行大享明堂礼九月二十四日未漏上水一刻百官朝服斋于文德殿政和五年太常寺上明堂仪皇帝散斋七日于别殿致斋三日于内殿其行事执事官致斋三日前一日并服朝服立班省馔祀日并祭服陪位官致斋一日绍兴四年太常寺看详国子监丞王普言明堂有未合礼者十一事其七皇帝未后诣斋室则是致斋二日有半乞用质明以成三日之礼其八斋不饮酒茹荤乞罢官给酒馔俾得专心致志交于神明从之天圣五年郊三献终太祝升殿彻豆三日又斋长春殿谢玉清昭应宫神宗元丰六年十一月二日帝将亲郊是日晚斋于大庆殿三日荐享于景灵宫斋于太庙四日朝享七室斋于南郊之青城政和四年五月夏至亲祭地于方泽皇帝散斋七日于别殿致斋七日于内殿一日于斋宫前一日告配太祖室其有司陈设及皇帝行事并如郊祀之仪政和祈谷仪前期降御札以来年正月上辛祈谷祀上帝前祀十日太宰读誓于朝堂刑部尚书□之少宰读誓于太庙斋宫刑部侍郎□之皇帝散斋七日致斋三日祀日自斋殿服通天冠绛纱袍乘舆至大次见闻录中官冯保客徐寿久奉长斋其未得罪之前一年忽见寸许童子行几上惊问之曰吾乃汝之元神也汝不破斋不得祸否则祸旋及之矣已而蒲州相公召饮强之食始破荤血未几遂以论奏逮下狱造邦贤勋录上与陶凯论斋戒当致诚因谓善长曰人之一心极难检点心为身之主若一事不合理则百事皆废所以常自检心凡事必求至当今每遇斋戒必思齐整心志对越神明
　斋戒部艺文二
诗

　　酬令狐相公冬季南郊宿斋见寄
