
　疑惑部总论
书经
　　洪范
次七曰明用稽疑

注
稽疑曰明所以辨惑也
七稽疑择建立卜筮人乃命卜筮

注
稽考也有所疑则卜筮以考之龟曰卜蓍曰筮汝则有大疑谋及乃心谋及卿士谋及庶人谋及卜筮尔雅
　　释诂
蛊疑也

注
蛊惑有心者皆疑也左传曰天命不
疏
皆
　谓疑惑也郭云蛊惑有心者皆疑也者案昭元　年左传晋赵孟问于医和曰何谓蛊对曰淫溺惑　乱之所生也于文皿虫为蛊谷之飞亦为蛊在周　易女惑男风落山谓之蛊是蛊惑也者心疑不　一也大雅大明云无尔心毛传云无敢怀心　也　　释言
迷惑也

疏
小雅节南山云俾民不迷谓不惑也


　疑惑部纪事
韩子内储说篇郑桓公将欲袭郐先问郐之豪桀良臣辩智果敢之士尽录其名姓择郐之良田赂之为官爵之名而书之因为设坛场郭门之外而理之衅之以鸡豭若盟状郐君以为内难也而尽杀其良臣桓公袭郐遂取之风俗通世间多有见怪惊怖以自伤者谨按管子书齐公出于泽见衣紫衣大如毂长如辕拱手而立还归寝疾数月不出有皇士者见公语惊曰物恶能伤公公自伤也此所谓泽神委蛇者也唯霸主乃得见之于是桓公欣然笑不终日而疾愈予之祖父郴为汲令以夏至日诣见主簿杜宣赐酒时北壁上有悬赤弩照于杯形如蛇宣畏恶之然不敢不饮其日便得□腹痛切妨损饮食大用羸露攻治万端不为愈后郴因事过至宣家窥视问其变故云畏此蛇蛇入腹中郴还听事思惟良久顾见悬弩必是也则使门下史将铃下待徐扶辇载宣于故处设酒杯中故复有蛇因谓宣此壁上弩影耳非有他怪宣遂解甚夷怿由是瘳平官至尚书历四郡有威名焉韩子说难篇宋有富人天雨墙坏其子曰不筑必将有盗其邻人之父亦云暮而果大亡其财其家甚智其子而疑邻人之父说林篇下郑人有一子将宦谓其家曰必筑坏墙是不善人将窃其巷人亦云不时筑而人果窃之以其子为智以巷人告者为盗列子说符篇人有亡鈇者意其邻之子视其行步窃鈇颜色窃鈇也言语窃鈇也动作态度无为而不窃鈇也俄而其谷而得其鈇他日复见其邻人之子动作态度无似窃鈇者淮南子人间训魏将乐羊攻中山其子执在城中县其子以示乐羊乐羊曰君臣之义不得以子为私攻之愈急中山因烹其子而遗之鼎羹与其首乐羊循而泣之曰是吾子已为使者跪而啜三杯使者归报中山曰是伏约死节者也不可忍也遂降之为魏文侯大开地有功自此之后日以不信此所谓有功而见疑者也魏志武帝纪董卓表太祖为骁骑校尉欲与计事太祖乃变易姓名间行东归按注世语曰太祖过吕伯奢伯奢出行五子皆在备宾主礼太祖自以背卓命疑其图己手剑夜杀八人而去又孙盛杂记曰太祖闻其食器声以为图己遂夜杀之晋书乐广传广尝有亲客久阔不复来广问其故答曰前在坐蒙赐酒方欲饮见杯中有蛇意甚恶之既饮而疾于时河南听事壁上有角漆画作蛇广意杯中蛇即角影也复置酒于前处谓客曰酒中复有所见不答曰所见如初广乃告其所以客豁然意解珍珠船南史梁王萧□恶见妇人相去数步遥闻其臭经御妇人之衣不复更着北梦琐言元颃博士话唐时中表间有一妇人从夫南中□官曾□食一虫常疑之由是成疾频疗不愈京城医者忘其姓名知其所患乃请主姨你中谨密者一预戒之曰今以药吐泻但以盘盂盛之当吐之时但言有一个虾蟆走去然切勿令娘子知之是诳语也其你仆遵之此疾永除摄生要录国史补云李蟠常疑遇毒锁井而饮心灵府也为外物所中终身不痊多疑惑病之本也昔有饮广客酒者壁有雕弓影落杯中客疑蛇也归而疾作后饮其地始知弓也遂愈又僧人入暗室踏破生茄疑为物命念念不释夜有叩门索命者僧约明日荐拔天明视之茄也疑之为害如此东坡志林石普好杀人以杀为娱未尝知其暂悔也醉中缚一奴使其指使投之于河指使哀而纵之既醒而悔指使畏其暴不敢以实告居久之普病见奴为祟自以必死指使呼奴示之祟不复出普亦愈渑水燕谈录谏议大夫崔领博君子人也性有疑疾防闲闺门过于严密圬者涂室以帛幕其目恐窃视其私也与夫罗灰扃户殆不远暌车志梁北丈人有之市而醉归者黎丘鬼喜□人子侄之状扶而迫苦之归而诮其子始知奇鬼也明旦复往其真子往迎之丈人望其真子拔剑而刺之
　疑惑部杂录
易经既济象曰终日戒有所疑也按程传终日戒惧常疑患之将至也处既济之时当畏慎如是也系辞上传子曰易何为者也圣人以断天下之疑书经大禹谟去邪勿疑疑谋勿成罪疑惟轻功疑惟重
周官蓄疑败谋
