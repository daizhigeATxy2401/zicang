
　老幼部汇考
礼记
　　曲礼
大夫七十自称曰老夫

注
老夫长老者之称
　　又
幼子常视毋诳

注
视与示同常示之以不可欺诳所以习其诚
大
全

　刘氏曰幼子之性纯明自天未有外物生其好恶　者无所学而不可成也如金之在镕惟人所范如　泥之在钧惟人所模故视之以诚信则诚信笃于　其心视之以诈伪则诈伪笃于其志矣模范之初　贵得其正则五事之用靡不出于诚而适于道也　故曰幼子常视毋诳童子不衣裘裳立必正方不倾听

注
裘之温非童子所宜裳之饰非童子所便立必　正所向之方或东或西或南或北不偏有所向大全

　戴氏曰常视无诳所以养其心也不衣裘裳所以　养其体也盖不开其情伪之端以育其正性不伤　其阴阳之和以长其寿命此古之成人所以多有　德也夫内外交相养也防其外所以养其中也立　必正方不倾听则敬以直内无倾邪之患矣　　又故君子式黄发

注
式黄发敬老也
大
全
严陵方氏曰黄发则老之尤
　者诗所谓黄发儿齿是矣黄土色也形生于土而　反于土发至于黄则形将反本故也　　王制
轻任并重任分班白者不提携

正
义
任谓担负老少并轻则并与少者担之也重任　分者老少并重不可并与少者一人则分为轻重　重与少者轻与老者君子耆老不徒行庶人耆老不徒食

注
徒行谓无乘而行也徒食谓无羞而食也
　　玉藻
童子之节也缁布衣锦缘锦绅□纽锦束发皆朱锦也
注
节礼节也
大
全
陈氏曰童子之带非必全锦也锦
　绅而已锦绅非以其有备成之文也亲在致饰而　已童子不裘不帛不屦絇无缌服听事不麻无事则立主人之北南面见先生从人而入周礼
　　地官
大司徒之职以保息六养万民一曰慈幼二曰养老注
郑锷曰保息之道莫先于慈幼人方幼如木
　初萌偶搔而绝之可以绝其类将以养民宜自幼　者始王制十四以下不从征役后世之法亦有生　子三人则与之母者慈而爱之也管子
　　入国篇
入国四旬五行九惠之教一曰老老二曰慈幼所谓老老者凡国都皆有掌老年七十已上一子无征三月有馈肉八十已上二子无征月有馈肉九十已上尽家无征日有酒肉死上共棺椁劝子弟精膳食问所欲求所嗜此之谓老老所谓慈幼者凡国都皆有掌幼士民有子子有幼弱不胜养为累者有三幼者无妇征四幼者尽家无征五幼又予之葆受二人之食能事而后止此之谓慈幼方言
　　杂释
眉□耋鲐老也东齐曰眉燕代之北鄙曰□宋卫兖豫之内曰耋秦晋之郊陈兖之会曰鲐
注
眉言秀眉也□言面色如冻□八十为耋鲐言　背皮如鲐鱼艾长老也东齐鲁卫之间凡尊老谓之或谓之艾周晋秦陇谓之公或谓之翁南楚谓之父或谓之父老
注
礼记曰五十为艾
悈鳃干都革老也皆南楚江湘之间代语也
　皆老者皮色枯瘁之形也凡以异语相易谓之代　也麋□老也

注
麋犹眉也
释名
　　释长幼
老朽也老而不死曰仙仙迁也迁入山也故其制字人旁作山也
　老幼部艺文二
诗

　　卫风芄兰二章

小
序
刺惠公也骄而无礼大夫刺之
朱
注
此诗不知所
　谓不敢强解
芄兰之支童子佩觿虽则佩觿能不我知容兮遂兮垂带悸兮芄兰之叶童子佩韘虽则佩韘能不我甲容兮遂兮垂带悸兮　　失题　　　　　　　　　　　汉阮瑀白发随栉堕未寒思厚衣四支易懈倦行步益疏迟常恐时岁尽魂魄忽高飞自知百年后堂上生旅葵　　失题　　　　　　　　　　　晋张载气力渐衰损鬓发终以皓昔为春月华今为秋日草　　荣木四首并
序
　　　　　　陶潜
　荣木念将老也日月推迁已复有夏总角闻道白　首无成采采荣木结根于兹晨耀其华夕已丧之人生若寄□□有时静言孔念中心怅而采采荣木于兹托根繁华朝起慨暮不存贞脆由人祸福无门匪道曷依匪善奚敦嗟予小子禀兹固陋徂年既流业不增旧志彼弗舍安此日富我之怀矣怛焉内疚先师遗训余岂云坠四十无闻斯不足畏脂我名车策我名骥千里虽遥孰敢不至　　杂诗六首　　　　　　　　　　前人荣华难久居盛衰不可量昔为三春蕖今作秋莲房严霜结野草枯瘁未遽央日月有环周我去不再阳眷眷往昔时忆此断人肠丈夫志四海我愿不知老亲戚共一处子孙还相保觞弦肆朝日□中酒不燥缓带尽欢娱起晚眠常早孰若当世士冰炭满怀抱百年归丘垄用此空名道忆我少壮时无乐自忻豫猛志逸四海骞翮思远翥荏苒岁月颓此心稍已去值欢无复娱每每多忧虑气力渐衰损转觉日不如壑舟无须臾引我不得住前途当几许未知止泊处古人惜寸阴念此使人惧昔闻长者言掩耳每不喜奈何五十年忽已亲此事求我盛年欢一毫无复意去去转欲远此生岂再值倾家时作乐竟此岁月驶有子不留金何用身后置日月不肯迟四时相催迫寒风拂枯条落叶掩长陌弱质与运颓元鬓早已白素标插人头前途渐就窄家为逆旅舍我如当去客去去欲何之南山有旧宅袅袅松标崖婉娈柔童子年始三五间乔柯何可倚养色含精气粲然有心理　　在江陵叹年衰老　　　　　　宋鲍照五难未易夷三命戒渊抱方瞳起松髓赪发疑桂脑役生良自休大患安足保开帘窥景夕备属云物好翾翾燕弄风袅袅柳垂道池渎乱苹萍园林美花草节如惊灰异零落就衰老　　代少年时至衰老行　　　　　　前人忆昔少年时驰逐好名晨结友多贵门出入富儿邻绮罗艳华风车马自扬尘歌唱青齐女弹筝燕赵人好酒多芳气肴味厌时新今日每相念此事邈无因寄语后生子作乐当及春　　拟行路难　　　　　　　　　　前人奉君金卮之美酒□瑁玉匣之雕琴七彩芙蓉之羽帐九华蒲萄之锦衾红颜零落岁将暮寒光宛转时欲沉愿君裁悲且减思听我抵节行路吟不见柏梁铜雀上宁闻古时清吹音　　咏老　　　　　　　　　　　　前人软颜收红蕊元鬓吐素华冉冉逝将老咄咄奈老何　　秋夕叹白发　　　　　　　　梁何逊丝白不难染蓬生直易扶惟见星星鬓独与众中殊昔年十四五率性颇廉隅直是安被褐非敢慕怀珠何言志事晚疲拙婴殊躯逢时乃倏忽失路亦斯须郊郭勤二顷形体憩一庑涸蚌困鱼目笼禽触四隅宵长壁立静廓处谢欢愉月色临□树虫声当户枢飞蛾拂夜火坠叶舞秋株逐物均乘鹤违俗等双凫故人倘未弃求我谷之隅　　代悲白头翁　　　　　　　唐刘庭芝洛阳城东桃李花飞来飞去落谁家幽闺儿女惜颜色坐见落花长叹息今年花落颜色改明年花开复谁在已见松柏摧为薪更闻桑田变成海古人无复洛城东今人还对落花风年年岁岁花相似岁岁年年人不同寄言全盛红颜子应怜半死白头翁此翁白头真可怜伊昔红颜美少年公子王孙芳树下清歌妙舞落花前光禄池台开锦绣将军楼阁画神仙一朝卧病无相识三春行乐在谁边宛转蛾眉能几时须臾鹤发乱如丝但看古来歌舞地惟有黄昏鸟雀悲　　照镜见白发　　　　　　　　张九龄夙昔青云志蹉跎白发年谁知明镜里形影自相怜　　叹白发　　　　　　　　　　　王维宿昔朱颜成暮齿须臾白发变垂髫一生几许伤心事不向空门何处销　　又　　　　　　　　　　　　　前人我年一何长鬓发日已白俯仰天地间能为几时客惆怅故山云徘徊空日夕何事与时人东城复南陌　　秋浦歌二首　　　　　　　　　李白两鬓入秋浦一朝飒已衰猿声催白发长短尽成丝白发三千丈缘愁似个长不知明镜里何处得秋霜　　短歌行　　　　　　　　　　　前人白日何短短百年苦易满苍穹浩茫茫万太极长麻姑垂两鬓一半已成霜天公见玉女大笑亿千场吾欲揽六龙回车挂扶桑北斗酌美酒劝龙各一觞富贵非所愿与人驻颜光　　咏孩子　　　　　　　　　　　严维嘉客会初筵宜时魄再圆众皆含笑戏谁不点颐怜绣被花堪摘罗□色欲□将雏有旧曲还入武城弦　　百忧集行　　　　　　　　　　杜甫忆年十五心尚孩健如黄犊走复来庭前八月梨枣熟一日上树能千回即今倏忽已五十坐卧只多少行立强将笑语供主人悲见生涯百忧集入门依旧四壁空老妻睹我颜色同痴儿未知父子礼叫怒索饭啼门东　　可惜　　　　　　　　　　　　前人花飞有底急老去愿春迟可惜欢娱地都非少壮时宽心应是酒遣兴莫过诗此意陶潜解吾生后汝期　　江边老人愁　　　　　　　　　崔颢江南少年十八九乘舟欲渡清溪口忽逢江边一老翁须眉皓白已衰朽自言家代仕梁陈垂紫拖金三十人两朝出将复入相五世迭鼓乘朱轮父兄三叶皆尚主女子四代为妃嫔南山赐田接御苑北宫甲第连紫宸直言荣华未休歇不觉山崩海将竭兵戈乱入建康城烟火连烧未央阙衣冠女子陷锋刃良将名臣尽湮没山川改易失朝市衢路纵横填白骨老人此时尚少年脱身走得投海边罢兵岁余未敢出去家三载方来旋蓬蒿忘却五城宅草木不识清溪田虽然得归到乡土零丁贫贱长辛苦采樵屡入历阳山刈稻长过新林浦少年欲知老人岁岂知今年一百五君今少壮我已衰我昔少年君不睹人生贵贱各有时莫见羸老相轻欺感君相问为君说说罢不觉令人悲　　赠崔九　　　　　　　　　　刘长卿怜君一见一悲歌岁岁无如老去何白屋渐看秋草没青云莫道故人多　　正朝览镜　　　　　　　　　　前人憔悴逢新岁芳菲见旧春朝来明镜里不忍白头人　　秋思　　　　　　　　　　　　许浑琪树西风枕簟秋楚云湘水忆同游高歌一曲掩明镜昨日少年今白头　　酬裴十二秀才孩子咏　　　　欧阳詹筭日未成年英姿已裒然王家千里后荀氏八龙先葱蒨松犹嫩清明月渐圆将何一枝桂容易赏名贤　　与村老对饮　　　　　　　　韦应物鬓眉雪色犹嗜酒言辞淳朴古人风乡村年少生离别见话先朝如梦中　　代贺若令誉赠沈千运　　　　王季友相逢问姓名亦存别时无子今有孙山上双松长不改百家唯有三家村村南村西车马道一宿通舟水浩浩涧中磊磊十里石河上淤泥种桑麦平坡冢墓皆我亲满田主人是旧客举声酸鼻问同年十人七人归下泉分手如何更此地回头不语泪潸然　　族兄各年八十余见招游洞　　戴叔伦鹤发婆娑乡里亲相邀共看往年春拟将儿女归来住且是茅山见主人　　戏题石门长老东轩　　　　　柳宗元石门长老身如梦旃檀成林手所种坐来念念非昔人万遍莲花为谁用如今七十自忘机贪爱多忘筋力微莫向东轩春野望花开日出雉皆飞　　觉衰　　　　　　　　　　　　前人久知老会至不谓便见侵今年宜未衰稍已来相寻齿疏发就种奔走力不任咄此可奈何未必伤我心彭聃安在哉周孔亦已沈古称寿圣人曾不留至今但愿得美酒朋友当共斟是时春向暮桃李生繁阴日照天正碧杳杳归鸿吟出门呼所亲扶杖登西林高歌足自快商颂有遗音　　酬乐天咏老见示　　　　　　刘禹锡人谁不愿老老去有谁怜身瘦带频减发稀冠自偏废书缘惜眼多炙为随年经事还谙事阅人如阅川细思皆幸矣下此便翛然莫道桑榆晚微霞尚满天　　叹老三首　　　　　　　　　白居易晨兴照青镜形影两寂寞少年辞我去白发随梳落万化成于渐渐衰看不觉但恐镜中颜今朝老于昨人年少满百不得长欢乐谁会天地心千龄与龟鹤吾闻善医者今古称扁鹊万病皆可治唯无治老药我有一握发梳理何稠直昔似元云光今如素丝色匣中有旧镜欲照先叹息自从头白来不欲明磨拭□头与鹤颈至老常如墨独有一鬓毛不得终身黑前年种桃核今岁成花树去岁新婴儿今年已学步但惊物长成不觉身衰暮去矣欲何如少年留不住因书今日意遍寄诸亲故壮岁不欢娱长年当悔悟　　观儿戏　　　　　　　　　　　前人髫龀七八岁绮纨三四儿弄尘复斗草尽日乐嬉嬉堂上长年客鬓间新有丝一看竹马戏每忆童騃时童騃饶戏乐老大多忧悲静念彼与此不知谁是痴　　老戒　　　　　　　　　　　　前人我有白头戒闻于韩侍郎老多忧活计病更恋班行矍铄夸身健周遮说话长不知吾免否两鬓已成霜　　任老　　　　　　　　　　　　前人不愁陌上春光尽亦任庭前日影斜面黑眼昏头雪白老应无可更相加　　览镜喜老　　　　　　　　　　前人今朝览明镜须鬓尽成丝行年六十四安得不衰羸亲属惜我老相顾兴叹咨而我独微笑此意何人知笑罢仍命酒掩镜捋白髭尔辈且安坐从容听我词生若不足恋老亦何足悲生若苟可恋老即生多时不老即须夭不夭即须衰晚衰胜早夭此理决不疑古人亦有言浮生七十稀我今欠六岁多幸或庶几傥得及此限何羡荣启期当喜不当叹更倾酒一卮　　老去　　　　　　　　　　　　前人老去愧妻儿冬来劝有词暖寒从饮酒冲冷少吟诗战胜心还壮斋勤体校羸由来世间法损益合相随　　咏老赠梦得　　　　　　　　　前人与君俱老也自问老何如眼涩夜先卧头慵朝未梳有时扶杖出尽日闭门居懒照新磨镜休看小字书情与故人重迹共少年疏唯是闲谈兴相逢尚有余　　老夫　　　　　　　　　　　　前人七八年来游洛都三分游伴二分无风前月下花园里处处唯残老夫世事劳心非富贵人间实事是欢娱谁能逐我来闲坐时共酣歌倾一壶　　逸老　　　　　　　　　　　　前人白日下骎骎青天高浩浩人生在其中适时即为好劳我以少壮息我以衰老顺之多吉寿违之或凶夭我初五十八息老虽非早一闲十三年所得亦不少况加禄仕后衣食常温饱又从风疾来女嫁男婚了胸中一无事浩气凝襟抱飘若云信风乐于鱼在藻桑榆坐已暮钟漏行将晓皤然七十翁亦足称寿考筋骸本非实一束芭蕉草眷属偶相依一夕同栖鸟去何有顾恋住亦无忧恼生死尚复然其余安足道是故临老心冥然合元造　　不与老为期　　　　　　　　　前人不与老为期因何两鬓丝纔应免夭促便已及衰羸昨夜梦何在明朝身不知百忧非我所三乐是吾师闭目常闲坐低头每静思存神机虑息养气语言迟行亦携诗箧眠多枕酒卮自惭无一事少有不安时　　唐儿歌　　　　　　　　　　　李贺头玉硗硗眉刷翠杜郎生得真男子骨重神寒天庙器一双瞳人剪秋水竹马梢梢摇绿尾银鸾睒音闪
光
踏半臂东家娇娘求对值浓笑画空作唐字眼大心雄知所以莫忘作歌人姓李　　代邻叟　　　　　　　　　　　窦巩年来七十罢耕桑就暖支羸强下□满眼儿孙身外事闲梳白发向斜阳　　短歌行　　　　　　　　　　　王建人初生日初出上山迟下山疾百年三万六千朝夜里分将强半日有歌有舞须早为昨日健于今日时人家见生男女好不知男女催人老歌短行无乐声　　赠阎少保　　　　　　　　　　前人髭须虽白体轻健九十三来却少年问事爱知天宝里识人皆是武皇前玉装剑佩身常带绢写方书子不传侍女常时教合药亦闻私地学求仙　　老人歌　　　　　　　　　　　前人白发老人垂行上皇生日出京城如今供奉多新意错唱当时一半声　　嘲小儿　　　　　　　　　　　卢肇贪生只爱眼前珍不觉风光度岁频昨日见来骑竹马今朝早是有年人　　小儿诗　　　　　　　　　　路德延情态任天然桃红两颊鲜乍行人共看初语客多怜臂膊肥如瓠肌肤□胜绵长头纔覆额分角渐垂肩散诞无尘虑逍遥占地仙排衙朱阁上喝道画堂前合调歌杨柳齐声踏采莲走堤行细雨奔巷趁轻烟嫩竹乘为马新蒲折作鞭莺雏金旋系猫子彩丝牵拥鹤归晴岛驱鹅入暖泉杨花争弄雪榆荚共收钱锡镜当胸挂银珠对耳悬头依苍鹘裹袖学柘枝揎酒殢丹砂暖茶催小玉煎频邀筹箸挣时乞绣针穿宝箧拿红豆妆奁拾翠钿戏袍披按褥劣帽戴靴毡展画趋三圣开屏笑七贤贮怀青杏小垂额绿荷圆惊滴沾罗泪娇流污锦涎倦书饶娅□憎药巧迁延弄帐鸾绡映藏衾凤绮缠指敲迎使鼓筋拨赛神弦帘拂鱼钩动筝推雁柱偏棋图添路画笛管欠声鑴恼客初酣睡惊僧半入禅寻蛛穷屋瓦探雀遍楼椽抛果忙开口藏钩乱出拳夜分围榾柮朝聚打秋千折竹装泥燕添丝放纸鸢互夸轮水碓相教放风旋旗小裁红绢书幽截碧笺远铺张鸽网低控射蝇弦谵语时时道谣歌处处传匿眉乍曲遮路臂相连斗草当春径争球出晚田柳傍慵独坐花底困横眠等鹊前篱畔听蛩伏砌边傍枝粘舞蝶隈树捉鸣蝉平岛夸趫上层崖逞捷缘嫩苔车迹小深雪履痕全竞指云生岫齐呼月上天蜂窠寻径斸蚁穴绕□填樵唱回深岭牛歌下远川垒柴为屋木和土作盘筵险砌高台石危跳峻塔砖忽升邻舍树偷上后池船项橐称师日甘罗作相年明时方任德劝尔减狂颠　　赠窦家小儿　　　　　　　　　张祜深绿衣裳小小人每来听里解相亲天生合去云霄上一尺松栽已出尘　　赠友人孩子　　　　　　　　　李涉骊龙颔下亦生珠便与人间众宝殊他时若要追风日须得君家万里驹　　赠野童　　　　　　　　　　　韦庄羡尔无知野性真乱搔蓬发笑看人闲冲暮雨骑牛去肯问中兴社稷臣　　老去也　　　　　　　　　　　薛逢惆怅人生不满百一事无成头雪白回看幼累与老妻俱是途中远行客匣中旧镜照胆明昔曾见我髭未生朝巾暮栉不自省老皮皴皱纹纵横合掌髻子蒜头大此日方知非是我暗数七旬能几何不觉中肠热如火老去也争奈何敲酒盏唱短歌短歌未竟日已没月映西南庭树柯　　丞孩子　　　　　　　　　僧皎然
爱子性情奇初生玉树枝人曾天上见名向月中知我识婴儿意何须待佩觿　　逢老人　　　　　　　　　　僧隐峦路逢一老翁两鬓白如雪一里二里行四回五回歇　　许州郑使君孩子　　　　　　僧护国毛骨贵天生肌肤片玉明见人空解笑弄物不知名国器嗟犹小门风望益清抱来芳树下时引凤雏声　　题睢阳九老图　　　　　　宋刘几伯制举省元推二伯龙头昔日属宣猷人间盛事并遐筭一席几盈九百筹十二老共八
百九十二岁

　　老境　　　　　　　　　金密国公
老境唯禅况幽居似宝坊酒杯盛砚水经卷贮诗囊懒甚书弥少闲多梦自长不知何处雨径作夜来凉　　生朝自遣　　　　　　　　　明沈周门前客到鹤先鸣洒扫茆堂作送迎座举龙钟先有我乡寻侪辈渐无兄明年七十将来寿今日三杯见在生一幅布巾藤作杖倩谁林下画闲行　　老年三病　　　　　　　　　　前人转费揩摩转减光苦无障翳只荒荒俯眉作字仍虚画触鼻看书反错行盖幅鲛绡花懵懂隔重云母月微茫从前了了都休说青白甘输与阮朗眼
花

苦无聊赖坐新聋终日腾腾兀兀中着味笑堪陪座客搀分痴好作家翁跳江昨夜安秋枕堕叶明朝问朔风非是是非还自我有无闻听便应空耳
聋

风袭虫攻两祸端左车淰淰载梅酸舌都无恙先输敝唇未云亡莫罪寒送药亲朋徒说效劝餐儿女不知难老年饮食非轻事又负今年醉牡丹齿
痛

　　谢刘中丞商侍御建百岁坊　　林春泽翠旗谷口万松风喘息犹存一老翁讵意夔龙黄阁上犹怜园绮白云中擎天华表三山壮醉日桑榆百岁红愿借末光垂晚照康衢朝暮颂华封　　老去　　　　　　　　　　　　汪循老去心还竞春来花又新未应行乐地偏惬少年人　　童戏图　　　　　　　　　　　倪谦曲阑护春小园内芳草芊绵织新翠屏山牡丹开暖风吹堕轻红粉香碎谁家儿女蜀锦裆柔发初剃靛色光两两三三戏晴昼欢呼竞出花台傍秋千木架双旗插彩绳低垂画板滑向前推送身转高架上连环韵鸣轧脚尖背蹴香尘飞珠汗微沾金缕衣丹青假面恣涂抹舞腰更把斓斑围娇娥□坐遗针线手弄折枝情恋恋花腔小鼓闲不敲竹马金铙抛地□玉霓扑蝶意自痴紫兰绿叶纷离披君不见圣主仁恩致蕃育四海民物陶春熙　　戏婴图　　　　　　　　　　　高启芍药风栏侧梧桐露井傍娇婴争晚戏少妇斗春妆共诧珠生蚌还怜玉产冈半披文锦□斜佩紫罗囊额发葳蕤短胸胞细腻光庭前王氏子陌上卫家郎弱草身眠软芳英手弄香随人贪作剧避伴学迷藏莫扑花蝴蝶宜为蜡凤凰涂添云母粉浴试水沈汤麟送徐卿宅兰生谢傅堂爱均看总好年□比谁长骥种虽难匹鹓雏已作行欣君得此画真是梦熊祥　老幼部选句
汉李尤九曲歌年岁晚暮时已斜安得力士翻日车宋谢灵运长歌行览物起悲绪顾己识忧端朽貌改鲜色悴容变柔颜又
豫章行短生旅长世恒觉白日
攲览镜睨颓容华颜岂久期苟无回戈术坐观落崦嵫
　老幼部外编
论语谶仲尼曰吾闻尧舜时游首山观河渚乃有五老游河渚一老曰河图将来告帝期二老曰河图持龟告帝谋三老曰河图将来告帝书四老曰河图将来告帝图五老曰河图将浮龙衔玉包金泥玉检封盛书五老飞为流星上入昴拾遗记老聃在周之末居返景日室之山与世人绝迹惟有黄发老叟五人或乘鸿鹄或衣羽毛耳出于顶瞳子皆方面色玉洁手握青筠之杖与聃共谈天地之数五老即五方之精也神仙传淮南王安好道术八公乃诣门门者见其垂白不进公皆化成童子色如桃花门吏白王王迎之登思仙之台张锦绮之帷设象牙之□燔百和之香进碧玉之几执弟子礼八公还成老人授之要道及郎中雷被谮安安与八公升天所践石皆陷今人马之迹在焉

　老幼部艺文一
　　与夏侯孝智书　　　　　　　魏应璩遭值有道之世免致贫贱之患援鉴自照鬓已半白殊可惧也　　与杨彦明书　　　　　　　　晋陆云省示累纸重存往会益以增叹年时可喜何速之甚昔年少时见五十公去此甚远今日冉冉已近之已耳顺之年行复为忧叹也柯生而多悦乐春未厌秋风行戒已悲落叶矣人道多故欢乐恒乏遨游此世当复几时各尔永鬲良会每阑怀想亲爱寤寐无忘书无所悉
　六岁部汇考
礼记
　　内则
子生六年教之数与方名

注
数谓一十百千万方名东西南北也

