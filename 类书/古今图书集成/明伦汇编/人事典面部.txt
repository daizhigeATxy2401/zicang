
　面部纪事
左传晋程郑卒子产始知然明问为政焉对曰视民如子见不仁者诛之如鹰鹯之逐鸟雀也子产喜曰他日吾见蔑之面而已今吾见其心矣荀子非相篇卫有公孙吕身长七尺面长三尺庄子盗跖篇孔子往见盗跖曰今将军身长八尺二寸面目有光唇如激丹齿如齐贝音中黄锺而名曰盗跖丘窃为将军耻不取焉淮南子修务训吴与楚战申包胥求救于秦庭昼吟宵哭面若死灰颜色霉墨汉书贾谊传豫让事中行之君智伯伐而灭之移事智伯及赵灭智伯豫让衅面吞炭必报襄子按注郑氏曰衅漆面以易貌也师古曰衅熏也以毒药熏之左传哀公十六年楚白公胜作乱杀子西子期于朝子西以袂掩面而死叶公在蔡方城之外胄而进遇人曰君胡胄国人望君如望岁焉若见君面是得艾也而掩面以绝民望不亦甚乎乃免胄而进春秋后语秦急攻赵赵求救于齐齐王曰必以长安君为质兵乃出长安君太后小子也太后爱之不肯遣大臣强谏太后怒谓左右曰敢复言长安君为质者老妇必唾其面战国策聂政刺杀韩傀因自皮面抉眼屠肠遂以死燕丹子田光云窃观太子客无可用者夏扶且血勇之人怒而面赤宋意脉勇之人怒而面青秦武阳骨勇之人怒而面白光所知荆轲者神勇之人怒而色不变汉书李夫人传夫人病笃上自临候之蒙被谢曰妾形貌毁坏不可以见帝遂转乡歔欷而不复言朱博传博守左冯翊长陵大姓尚方禁少时尝盗人妻见斫创着其颊府功曹受赂白除禁调守尉博闻知以他事召见视其面果有瘢博辟左右问禁是何等创也禁自知情得叩头服状博笑曰大丈夫固时有是冯翊欲洒卿耻抆拭用禁能自效不禁且喜且惧对曰必死因亲信之以为耳目张禹传禹为儿数随家至市喜观于卜相者前久之颇晓其别蓍布卦意卜者爱之又奇其面貌谓禹父曰是儿多知可令学经薛宣传哀帝初即位博士申咸毁宣不供养行丧服薄于骨肉不宜复列封侯使在朝省宣子况为右曹侍郎数闻其语赇客杨明欲令创咸面目使不居位会司隶缺况恐咸为之遂令明遮斫咸宫门外断鼻唇身八创事下有司况徙敦煌宣坐免为庶人王莽传孔休守新都相谒见莽莽缘恩意进其玉具宝剑欲以为好休不肯受莽因曰诚见君面有瘢美玉可以灭瘢欲献其瑑耳耿弇传弇弟国国子秉拜征西将军击匈奴破之永元年卒匈奴闻秉卒举国号哭或至面流血赵□传□为赤眉所围迫急乃逾屋□走与所友善韩仲伯等数十人携小弱越山阻径出武关仲伯以妇色美虑有强暴者而己受其害欲弃之于道□责怒不听因以泥涂仲伯妇面载以鹿车身自推之每道逢贼或欲逼略□辄言其病状以此得免郅恽传恽为上东城门候帝常出猎车驾夜还恽拒关不开帝令从者见面门间恽曰火明辽远不受诏明帝本纪帝生而丰下按注丰下盖面方也后汉书应奉传奉凡所经履莫不暗记读书五行并下时人奇之按注谢承书曰奉年二十时尝诣彭城相袁贺贺时出行闭门造车匠于内开扇出半面视奉奉即委去后数十年于路见车匠识而呼之姜肱传肱与徐俱征不至桓帝乃下彭城使画工图其形状肱卧于幽暗以被韬面言感眩疾不欲出风工竟不得见之吴志孙策传注吴历曰策既被创医言可治当好自将护百日勿动策引镜自照谓左右曰面如此尚可复建功立事乎推几大奋创皆分裂须臾卒魏略徐庶先名福本单家子少好任侠击剑中平末尝为人报雠白垩突面被发而走吴志潘浚传注江表传曰权克荆州将吏悉皆归附而浚独称疾不见权遣人以□就家舆致之浚伏面着□席不起涕泣交横哀咽不能自胜权慰劳与语使亲近以手巾拭其面浚起下地拜谢即以为治中荆州诸军事一以谘之诸葛恪传恪父瑾面长似驴孙权大会郡臣使人牵一驴入长检其面题曰诸葛子瑜恪跪曰乞请笔益两字因听与笔恪续其下曰之驴举坐欢笑乃以驴赐恪世说何平叔美姿仪面至白魏明帝疑其傅粉正夏月与热汤既啖大汗出以朱衣自拭色转皎然蜀志周群传蜀郡张裕晓相术每举镜视面自知刑死未尝不扑之于地刘琰传琰妻胡氏入贺太后太后令特留胡氏经月乃出胡氏有美色琰疑其与后主有私呼卒挝胡至于以履搏面而后弃遣胡具以告言琰琰坐下狱有司议曰卒非挝妻之人面非受杖之地琰竟弃市谯周法训昔有人使妻为母作粥妻不肯乃以刀劈伤妻面此可为孝乎会稽后贤记谢仙女者谢承孙吴归命侯采仙女充后宫仙女乃炙面服醇酰以取黄瘦竟得免语林贾充问孙皓何以好剥人面皮皓曰憎其颜之厚王武子与武帝围棋孙皓在旁王曰孙归命何以好剥人面皮皓曰见无礼于其君者则剥其面皮乃举棋局武子伸脚在局下晋书赵王伦传伦僭即帝位孙秀已诛惠帝自金墉入升殿遣尚书袁敞持节赐伦死饮以金屑苦酒伦惭以巾覆面曰孙秀□我周顗传王敦素惮顗每见顗辄面热虽复冬月扇面手不得休王衍传衍尝因宴集为族人所怒举樏掷其面衍初无言引王导共载而去然心不能平在车中揽镜自照谓导曰尔视吾目光乃在牛背上矣谢万传万尝与蔡系送客于征虏亭与系争言系推万落□冠帽倾脱万徐拂衣就席神意自若坐定谓系曰卿几坏我面系曰本不为卿面计然俱不以介意朱伺传陶侃戍夏口伺依之随侃讨杜弢夏口之战伺用铁面自卫世说谢镇西少时闻殷浩能清言故往造之殷未过有所通为谢标榜诸义作数百语既有佳致兼辞条丰蔚甚足以动心骇听谢注神倾意不觉流汗交面殷徐语左右取手巾与谢郎拭面康僧渊目深而鼻高王丞相每调之僧渊曰鼻者面之山目者面之渊山不高则不灵渊不深则不清晋书桓温传温豪爽有风概姿貌甚伟面有七星王导温峤俱见明帝帝问温前世所以得天下之由温未答王乃具叙宣王创业之始诛夷名族宠树同己及文王之末高贵乡公事明帝闻之覆面着□曰若如公言祚安得长异苑陈郡谢石字石奴少患面疮诸治莫愈乃自匿远山卧于岩下中宵有物来舐其疮随舐随除既不见形意为是龙而处悉白故世呼为谢白面郭子琅邪诸葛忘名面病鼠□刘真长见叹曰鼠乃复窟穴人面乎语林刘真长病积时公主毁悴将终唤主主既见其如此乃举指指云君危笃何以自修饰刘便牵被覆面背之不忍视王右军见杜弘治叹曰面如凝脂眼如点漆此神仙中人王隐晋书赵命字长舒入补尚书都令史善于清谈有国士之风其面有疵黯诸事不决皆言当问疵面也晋书刘牢之传牢之面紫赤色鬓目惊人而沉毅多计画刘毅传毅于东府聚樗蒲大掷一判应至数百万余人并黑犊以还唯刘裕及毅在后毅次掷得雉大喜褰衣绕□叫谓同座曰非不能卢不事此耳裕恶之因挼五木久之曰老兄试为卿答即成卢焉毅意殊不快然素黑其面如铁色焉宋书沈怀文传竟陵王诞据广陵反及城陷士庶皆裸身鞭面然后加刑刘穆之传穆之子式之式之子瑀为右卫将军瑀愿为侍中不得除益州刺史甚不得意至江陵与颜竣书曰朱修之三世叛兵一旦居荆州青油幕下作谢宣明面见族叔秀之为丹阳尹瑀又与亲故书曰吾家黑面阿秀遂居留安众处朝廷不为多士南齐书李安民传晋安王子勋反明帝除安民积射将军军主安民进军破之事平明帝大会新亭劳接诸军主樗蒲官赌安民五掷皆卢帝大惊目安民曰卿面方如田封侯状也刘休传帝憎妇人□尚书右丞荣彦远以善棋见亲妇□伤其面帝曰我为卿治之何如彦远率尔应曰听圣旨其夕遂赐药杀其妻暌车志齐东昏即位多行杀戮沈昭略与沈文季徐孝嗣同召入省例赐药酒徐孝嗣曰废昏立明古今令典宰相无才致有今日即以瓯投孝嗣面曰汝便作破面鬼陈书会稽王庄传庄性严酷左右有不如意辄剟刺其面或加烧爇魏书阳平王新成传新成子钦字思若位中书监尚书右仆射仪同三司钦色尤黑故时人号为黑面仆射北史斛律光传光马面彪身神爽雄伟
谈薮北齐李恕无须崔谌戏之曰何不锥颊颐作数百孔拔左右好须者栽之北齐书崔传清河邑中正赵郡李浑尝燕聚名辈诗酒正歡哗后到一坐无复谈话者郑伯叹曰身长八尺面如刻画韾咳为洪钟响胸中贮千卷书使人那得不畏服珍珠船北齐兰陵王体身白□而美风姿乃着假面以对敌数立奇功齐人作舞以效之号代面舞周书文帝本纪太祖面有紫光人望而敬畏之萧□传宗如周南阳人随□历度支尚书如周面狭长以法华经云闻经随喜面不狭长尝戏之曰卿何为谤经如周踧踖自陈不谤□又谓之如初如周惧出告蔡大宝大宝知其旨笑谓之曰君当不谤余经政应不信法华耳如周乃悟突厥传突厥俟斤状貌奇异面广尺余其色甚赤眼如琉璃袁天纲外传天纲精于相术窦轨初为益州行台仆射武德九年轨被征诣京谓天纲曰更得何官对曰面上家人坐位不动辅角右畔光泽更有喜色至京必蒙圣恩还来此任其年果重授益州都督天纲初至洛阳韦挺来见谓挺曰公面似大兽之面文角成就必得贵人携接初为武官唐书滕王元婴传元婴迁洪州都督官属妻美者绐为妃召逼私之尝为典签崔简妻郑嫚骂以履抵元婴面血流乃免元婴惭历旬不视事杨再思传张易之兄司礼少卿同休请公卿宴其寺酒酣戏曰公面似高丽再思欣然为高丽舞李林甫传林甫数危太子未得志一日从容曰古者立储君必先贤德非有大勋力于宗稷则莫若元子帝久之曰庆王往年猎为豽伤面甚答曰破面不愈于破国乎帝颇惑之雷万春传万春事张巡为偏将令狐潮围雍丘万春立城上与潮语伏弩发六矢着面万春不动潮疑刻木人谍得其实乃大惊云仙杂记郭汾阳每迁官则面长二寸额有光气事已乃复唐书卢杞传杞有口才体陋甚鬼貌蓝面
元稹传稹为河南尉会召还次敷水驿中人仇士良夜至稹不让中人怒击稹败面耳目记唐宜城公主驸马裴巽有外宠一人公主遣人执之截其耳鼻剥其阴皮附驸马面上并截其发令厅上判事集僚吏共观之驸马公主一时皆被奏降公主为郡主驸马左迁也云仙杂记丁系自尚书郎参灵度禅师弃官修道夏月夜禅虽飞蚊咂食终不摇动坐夏既满面为破烂高展为并门判官一日见砌间沫出以手撮之试涂一老吏面上皱皮顿改如少年色承天道士曰此名地脂食之不死中山僧表坚面多瘢痕偶溪中得石如鸡子夜觉凉冷信手磨面瘢痕尽灭后读博异志曰龙窠石磨疮瘢大效唐书吐蕃传其人以赭涂面为好
五代史桑维翰传维翰字国侨河南人也为人丑怪身短而面长常临鉴以自奇曰七尺之身不如一尺之面偃曝谈余昔卢多逊素与赵韩王不协韩王为枢密多逊为翰林学士一日偶同奏事上初改元干德因言此号从古未有韩王从旁称赞卢曰此伪蜀时号也帝大惊遽令检史视之果然遂怒以笔抹韩王面曰汝争得如他多逊韩王经宿不敢洗面翌日奏对帝方命洗去啽呓集李国主归附后与金陵旧宫人书云此中日夕只以眼泪洗面涑水记闻王旦与钱若水同直史馆有僧善相谓若水曰王舍人他日位极人臣若水曰王舍人面偏喉骨高如何其贵也僧曰作相之后面偏自正喉骨高者主自奉养薄耳续诗话梅圣俞之卒也余与宋子才选韩钦圣宗彦沈文通遘俱为三司僚属共痛惜之子才曰比见圣俞面光泽特甚意为充盛不知乃为不祥也时钦圣面亦光泽文通指之曰次至钦圣矣众皆尤其暴谑不数日钦圣抱疾而卒余谓文通曰君虽不为□诅亦戏杀耳杨文公谈苑冯晖为灵武节度使有威名羌戎畏服号麻胡以其面有子也音鹿
黑子也

湘山野录潘佑有文而容陋其妻右仆射严续之女有绝态一日晨妆佑潜窥于鉴台其面落鉴中妻怖遽倒佑怒其恶己因弃之东轩笔录吕惠卿尝语王荆公曰公面有用园荽洗之当去荆公曰吾面黑耳非也吕曰园荽亦能去黑荆公笑曰天生黑于予园荽其如予何有朝士陆东通判苏州而权州事因断流罪命黥其面曰特刺配某州牢城黥毕幕中相与白曰凡言特者罪不至是而出于朝廷一时之旨今此人应配矣又特者非有司所得行东大恐即改特刺字为准条字再黥之颇为人所笑后有荐东之才于两府者石参政闻之曰吾知其人矣得非权苏州日于人面上起草者乎闻见后录归州有昭君村村人生女无美恶皆炙其面续笔记蔡元度对荅喜笑溢于颜面虽见所甚恨者亦亲厚无间人莫能测谓之笑面夜叉可谈余表伯父袁应中面多黑子望之如洒墨钱塘陈鉴如以写神见推一时尝持赵文敏公真像来呈公援笔改其所未然者因谓曰唇之上何以谓之人中若曰人身之中半则当在脐腹间盖自此而上眼耳鼻皆双窍自此而下口暨二便皆单窍三画阴三画阳成泰卦也异闻总录葛文康为大司成日有□卒病癞满面疮秽可憎以无他使令未暇易尝驭马至宝箓宫止于门外葛公入宫烧香出见其面乃莹凈无瘢惊问之卒元不自知曰但见一道人来与我戏伸手摩面上一再却去耳葛细扣其状遣从吏寻求不复见元史李泂传泂颜面如冰玉名公像记王太守公可大修躯锐首面长尺白□眉目疏朗刘都督公玺面巉削无渥颜耸肩如寒士
姚太守公汝循身可中人面上圆下稍锐白□小有须向人多笑容卢苑马公璧长身面如之黄色古而硬老矣多皱纹客座新闻予闻吾乡原云一朝士麻脸胡须一朝士面歪而眇一目眇士戏麻士云麻脸胡须羊肚石倒栽蒲草麻士答云歪腮白眼海螺杯斜嵌珍珠众为之绝倒又太仓陆孟昭为刑部郎中尝往一朝士家驾牛投剌不书名惟云东海钓鳌客过其士归见之知其孟昭也亦递一帖云西番进象人来盖孟昭黑面白齿人皆嘲为象奴云明历科状元事略景泰五年甲戌科孙贤首擢是科贤面黑徐溥面白徐辖面黄时谓铁状元银榜眼金探花
　面部杂录
易经夬九三壮于頄有凶按本义頄颧也九三当决之时以刚而过乎中是欲决小人而刚壮见于面目也革卦上六君子豹变小人革面
礼记曲礼凡视上于面则敖
内则女子出门必拥蔽其面
仪礼士相见礼凡与大人言始视面中视抱卒视面毋改众皆若是若父则游目毋上于面左传襄公三十一年郑子产曰人心之不同如其面焉吾岂敢谓子面如吾面乎管子小称篇毛嫱西施天下之美人也盛怨气于面不能以为可好我且恶面而盛怨气焉怨气见于面恶言出于口去恶充以求美名又可得乎尸子禹长颈乌喙面目颜色亦恶矣天下独贤之子贡问孔子曰古者黄帝四面信乎孔子曰黄帝合己者四人使治四方大有成功此之谓四面也韩子观行篇古之人目短于自见故以镜观面目失镜则无以正须眉淮南子齐俗训窥面于盘水则圆于杯则随面形不变其故有所员有所随者所自窥之异也说文面颜前也颜眉目之间也面不正也短面也颔面黄也瘦浅面也面赤也蔡邕女戒夫心犹面首也一旦不修饰则尘垢秽之人心不思善则邪恶入之人盛饰其面而莫修其心惑矣黄庭经寸田尺宅可治生注云面为灵宅一名尺宅以眉目口鼻之所居故为宅傅子相者三亭九候定于一尺之面
博物志北方太阴土平广深其人广面缩颈
唐子人多远见百步而不自知眉颊
续博物志面者神之庭心悲则面燋
辍耕录人之四肢百骸莫不畏寒独面则否医书谓头者诸阳之会诸阴脉至颈及胸而还独诸阳脉上至头所以然也医闾漫记谢元吉言人看圣贤之书当如看相书然乃有益人观相书如言面正满则吉偏狭则凶以镜照面自考曰我面正满耶偏狭耶正满则喜不然则忧矣
　面部汇考
素问
　　上古天真论
女子五七阳明脉衰面始焦
　阳明之脉荣于面故其衰也面焦
六七三阳脉衰于上面皆焦
　三阳之脉尽上于头三阳脉衰故面皆焦
丈夫六八阳气衰竭于上面焦
　平脉篇曰寸口脉迟而缓缓则阳气长其色鲜其　颜光阳气衰故颜色焦　　六节藏象论
心者生之本神之变也其华在面
　十二经脉三百六十五络其气血皆上于面心主　血脉故其华在面也　　针解篇
人齿面目应星
　人面有七窍以应七星
灵枢
　　邪气藏府病形篇
黄帝问于岐伯曰首面与身形也属骨连筋同血合于气耳天寒则裂地凌冰其卒寒或手足懈惰然而其面不衣何也岐伯答曰十二经□三百六十五络其血气皆上于面而走空窍其气之津液皆上熏于面而皮又厚其肉坚故天热甚寒不能胜之也　　阴阳二十五人篇木形之人比于上角似于苍帝其人苍色长面　面长者木之体长也火形之人比于上征似于赤帝其为人赤色锐面小头　面锐头小者火之炎上者锐且小也
土形之人比于上宫似于上古黄帝其为人黄色圆面　面圆者土之体圆也
金形之人比于上商似于白帝其人方面白色　面方者金之体方也色白者金之色白也水形之人比于上羽似于黑帝其为人黑色面不平　面不平者水面有波也足太阳之上血多气少则面多小理血少气多则面多肉血气和则美色　面多小理者多细小之文理盖气少而不能充　皮肤也血少气多则面多肉气之所以肥腠理也　血气和者谓经□皮肤之血气和调则颜色鲜美　也手太阳之上血气盛则面多肉以平血气皆少则面瘦恶色释名
　　释形体
面漫也
博雅
　　释亲
颧
权
頄
求
頞
乌
葛
音
拙
也
酉阳杂俎
　　面
西方之人面大窍通于鼻北方之人窍通于阴短颈中央之人窍通于口析骨分经
　　面
面目鼻并属足阳明胃经面颊至目锐眦属手太阳小肠经面颊至下缝中属足阳明胃经　　颧
颧骨在鼻两傍属手太阳小肠经
　　腮
颧下为腮属足阳明胃经
　　颔
腮下为颔属足阳明胃经
　　颐
颔下为颐属足阳明胃经
证治准绳
　　面部所属
面统属诸阳
　灵枢曰诸阳之会皆在于面
又统属足阳明胃经
　素问曰五七阳明□衰面始焦发始堕六八衰竭　面焦发鬓颁白灵枢曰邪中于面则下阳明中藏　曰胃热则面赤如醉人素问又曰已食如饥者胃　疸面肿曰风注胃阳明之□行于面故耳又属足太阳膀胱经
　灵枢曰足太阳之上血多气少则面多小理血少　气多则面多肉肥而不泽血气和则美色俱有余　则肥泽俱不足则瘦而无泽又统属手少阴心经
　素问曰心者生之本神之变也其华在面又曰心　之合□也其荣色也又以五色候五藏故面青属肝
　素问曰生于肝如以缟裹绀故青欲如苍璧之泽　不欲如蓝注缟缯之精白者绀深青阳赤色又曰　青如翠羽者生如草兹者死注兹滋也如草初生　之色也赤属心
　素问曰生于心如以缟裹朱故赤欲如白裹朱不　欲如赭注赭赤土也又曰赤如鸡冠者生如衃血　者死注衃血凝血也黄属脾
　素问曰生于如以缟裹括蒌实故黄欲如罗裹　雄黄不欲如黄土又曰黄如蟹腹者生如枳实者　死白属肺
　素问曰生于肺如以缟裹红故白欲如鹅羽不欲　如盐又曰白如豖膏者生如枯骨者死黑属肾
　素问曰生于肾如以缟裹紫故黑欲如重漆色不　欲如地苍又曰黑如乌羽者生如炱者死注炱煤　也　又曰五藏六腑固尽有部视其五色黄赤为　热白为寒青黑为痛
　面部外编
河图苍帝方面赤帝圆面白帝广面黑帝深面山海经大荒之山日月所入有颛顼之子三面一臂不死一目国一目中其面而居
珍珠船贾□梦易其头明日人见皆惊遂能半面笑半面啼异闻总录道人刘景真为人家作黄箓醮归过所知中贵人家少憩门外五更月明见一人绿衣元里垂脚头引小侍数十自街中叫过指其家曰汝每酒不祭我且翻倒烛台烧却面刘细视之皆鬼也明旦刘专往谒主人见面上傅药问之云夜来招数客饮未竟烛台无故攲倒正败吾面云

　面部艺文
诗

　　赋得欲晓看面　　　　　　唐吴融
