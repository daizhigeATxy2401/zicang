
　上林苑部汇考
　　周
周设囿人场人掌苑囿场圃之事而隶于司徒按周礼地官司徒教官之属囿人中士四人下士八人府二人胥八人徒八十人囿人掌囿游之兽禁牧百兽祭祀丧纪宾客共其生兽死兽之物
订
义
项氏曰囿游苑囿游牧之兽或曰燕游处也禁　者其蕃卫之禁王氏曰兽人共生兽死兽囿人共　生兽死兽之物者兽人所共田猎所罟囿人所共　囿游所牧共其物若麋肤熊蹯之类场人每场下士二人府一人史一人徒二十人场人掌国之场圃而树之果蓏珍异之物以时敛而藏之凡祭祀宾客共其果蓏享亦如之
订
义
郑康成曰场筑地为墠季秋除圃中为之诗云　九月筑场圃十月纳禾稼果枣李之属蓏瓜匏之　属珍异蒲桃枇杷之属享纳牲也　　汉
汉设上林监初属少府后置水衡都尉掌上林苑上林等九官令丞衡官等七官长丞皆属之按汉书百官公卿表少府秦官掌山海池泽之税以给共养
注
应劭曰名曰禁钱以给私养自别为藏少者小　也故称少府师古曰大司农供军国之用少府以　养天子也有六丞属官有左弋居室甘泉居室令丞又都水均官长丞又上林中十池监又钩盾令丞皆属焉注
师古曰左弋地名三辅黄图云上林中池上
　五所而此云十池监未详其数钩盾主近苑囿武帝太初元年更名左弋为佽飞居室为保宫甘泉居室为昆台佽飞掌弋射有九丞两尉昆台五丞钩盾五丞两尉水衡都尉武帝元鼎二年初置掌上林苑有五丞属官有上林均输御羞禁圃辑濯锺官技巧六□辨铜九官令丞又衡官水司空都水农仓又甘泉上林都水七官长丞皆属焉上林有八丞十二尉均输四丞御羞两丞都水三丞禁圃两尉甘泉上林四丞成帝建始二年省技巧六□官王莽改水衡都尉曰予虞初御羞上林衡官及铸钱皆属少府
注
应劭曰古山林之官曰衡掌诸池苑故称水衡　张晏曰主都水及上林苑故曰水衡主诸官故曰　都有卒徒武事故曰尉师古曰衡平也主平其税　入如淳曰御羞地名也在蓝田其土肥沃多出御　物可进者扬雄传谓之御宿三辅黄图御羞宜春　皆苑名也辑濯船官也锺官主铸钱官也辩铜主　分别铜之种类也师古曰御宿则今长安城南御　宿川也不在蓝田羞宿声相近故或云御羞或云　御宿耳羞者珍羞所出宿者止宿之义辑读与楫　同音集濯音直孝反皆所以行船也汉旧仪云天　子六□未央承华騊駼骑马辂軨大□也马皆万　匹据此表太仆属官已有大□未央辂軨骑马騊　駼承华而水衡又云六□技巧官是则技巧之徒　供六□者其官别属水衡也　　后汉
后汉设上林苑令主苑中禽兽钩盾令主诸池苑皆隶于少府按后汉书百官志上林苑令一人六百石本注曰主苑中禽兽颇有民居皆主之捕得其兽送太官丞尉各一人
注
汉官曰员吏五十八人案桓帝又置鸿德苑令钩盾令一人六百石本注曰宦者典诸近池苑囿游观之处
注
汉官曰吏从官四十人吏员四十八人
丞永安丞各一人三百石本注曰宦者永安北宫东北别小宫名有园观苑中丞果丞鸿池丞南园丞各一人二百石本注曰苑中丞主苑中离宫果丞主果园鸿池池名在雒阳东二十里南园在雒水南注
汉官曰又有署一人胡熟监一人案本纪桓帝　又置显阳苑丞濯龙监

注
汉官秩曰秩六百石
直里监各一人四百石本注曰濯龙亦园名近北宫直里亦园名也在雒阳城西南角右属少府本注曰职属少府者自太医上林凡四官自侍中至御史皆以文属焉承秦凡山泽陂池之税名曰禁钱属少府世祖改属司农考工转属太仆都水属郡国孝武帝初置水衡都尉秩比二千石别主上林苑有离宫燕休之处世祖省之并其职于少府每立秋貙刘之日辄暂置水衡都尉事讫乃罢之少府本六丞省五又省汤官织室令置丞又省上林十池监胞人长丞宦者昆台佽飞三令二十一丞又省水衡属官令长丞尉二十余人章和以下中官稍广加尝药太官御者钩盾尚方考工别作监皆六百石宦者为之转为兼副或省故录本官
注
昆台本名甘泉居室武帝改
桓帝延熹二年秋七月初造显阳苑置丞
按后汉书桓帝本纪云云
灵帝光和六年秋始置圃囿署以宦者为令
按后汉书灵帝本纪云云
　　晋
晋以华林园令属光禄勋又以诸园池及元武苑丞属大鸿胪按晋书职官志光禄勋统武贲中郎将羽林郎将冗从仆射羽林左监五官左右中郎将东园匠太官御府守宫黄门掖庭清商华林园暴室等令哀帝兴宁二年省光禄勋并司徒孝武宁康元年复置大鸿胪统大行典客园池华林园钩盾等令又有青官列丞邺元武苑丞及江左有事则权置无事则省　　宋宋置上林令丞隶尚书又隶少府
按宋书百官志上林令一人丞一人汉西京上林中有八丞十二尉十池监丞尉属水衡都池监隶少府汉东京曰上林苑令及丞各一人隶少府晋江左阙宋世祖大明三年复置隶尚书殿中曹及少府孝武帝大明三年秋九月壬辰于元武湖北立上林苑按宋书孝武帝本纪云云
　　南齐
齐置上林令丞属于少府
按南齐书百官志少府上林令一人丞一人

注
亦属尚书殿中曹
　　梁
梁置上林令及乐游北苑丞统于司农卿
按隋书百官志司农卿统大仓导官籍田上林令又管乐游北苑丞　　北齐
北齐以华林署令丞隶光禄寺大囿上林等部丞隶司农按隋书百官志后齐光禄寺统华林署令丞掌禁林木等事　司农寺别领大囿上林游猎柴草池薮苜蓿等六部丞　　隋
隋以钩盾华林上林诸署悉归司农
按隋书百官志司农寺统太仓典农平准廪市钩盾华林上林导官等署各置令二人钩盾上林则加至三人华林惟置一人　钩盾署令为正八品华林上林署令为从八品上阶钩盾署丞为正九品华林上林署丞为从九品上阶炀帝大业三年罢华林署
按隋书炀帝本纪不载　按百官志炀帝即位多所改革三年定令司农但统上林太仓钩盾导官四署罢典农华林二署而以平准京市隶太府　　唐
唐设上林等署令掌苑囿□蔬牧养之属而隶于司农寺按唐书百官志司农寺总上林太仓钩盾官四署及诸仓司竹诸汤宫苑盐池诸屯等监上林署令二人从七品下丞四人从八品下掌苑囿园池植果蔬以供朝会祭祀及尚食诸司常料季冬藏冰千段先立春三日纳之冰井以黑牡秬黍祭司寒仲春启冰亦如之监事十人正九品上诸署监事品同
注
有府七人史十四人典事二十四人掌固五人钩盾署令二人正八品上丞四人正九品上监事十人掌供薪炭鹅鸭蒲蔺陂池薮泽之物以给祭祀朝会燕飨宾客
注
有府七人史十四人典事十九人掌固五人
司竹监一人从六品下副监一人正七品下丞二人正八品上掌植竹苇供宫中百司帘篚之属岁以笋供尚食
注
有录事一人府二人史四人典事三十人掌固　四人苇园匠一百人庆善石门温泉汤等监每监监一人从六品下丞一人正七品下掌汤池宫禁防堰及粟刍修调度以备供奉王公以下汤馆视贵贱为差凡近汤所润瓜蔬先时而熟者以荐陵庙
注
有录事一人府一人史二人掌固四人
京都诸宫苑总监监各一人从五品下副监各一人从六品下丞各二人从七品下主簿各二人从九品上掌苑内宫馆园池禽鱼果木凡官属人畜出入皆有籍
注
有录事各二人府各八人史各十六人亭长各　四人掌固各六人兽医各五人京都诸园苑监苑四面监监各一人从六品下副监各一人从七品下丞各二人正八品下掌完葺苑面宫馆园池与种莳蕃养六畜之事
注
显庆二年改青城宫监曰东都苑北面监明德　宫监曰东都苑南面监洛阳宫农圃监曰东都苑　东面监仓货监曰东都苑西面监有录事各一人　府各三人史各六人典事各六人掌固各六人九成宫总监监一人从五品下副监一人从六品下丞一人从七品下主簿一人从九品上掌修完宫苑供进炼饵之事
注
有录事一人府三人自监以下品同宫苑武德　初改隋仁寿宫监曰九成宫监诸屯监一人从七品下丞一人从八品下掌营种屯田勾会功课及畜产簿帐以水旱蝝蝗定课屯主劝率营农督敛地课
注
有录事一人府一人史二人典事二人掌固四　人每屯主一人屯副一人主簿一人录事一人府　三人史五人　　辽
辽南京置栗园司
按辽史百官志南面京官
南京栗园司
典南京栗园
　　宋
宋司农寺设园囿提举及监而西京亦有宫苑司按宋史百官志司农寺所隶官属园苑四玉津瑞圣宜春琼林苑掌种植蔬莳以待供进修饬亭宇以备游幸宴设按文献通考宋四园苑提举官无常员以三司判官内侍都知诸司使以上充东曰宜春南曰玉津西曰琼林北曰瑞圣监官各二人以诸司使副或内侍三班使臣充又有西京宫苑司勾当官一人元丰后四园苑属司农　　金
金置上林署提点令丞等员统花木局同乐园设监及勾当官属于工部而琼林苑宫苑司亦设监令属于宣徽院其南京东京中都又各设花园宫苑监使等官按金史百官志上林署提点从五品泰和八年刱大安二年省令从六品掌诸苑园池沼种植花木果蔬及承奉行幸舟船事丞从七品
注
大定七年增一员分司南京以句判兼之大安　三年复省一员直长二员正八品
花木局都监同监旧设接手官四人泰和元年罢复以诸司人内置都监同监二员贞佑三年罢都同监以同乐园管勾兼熙春园都监同监三员
注
泰和四年置贞佑三年省
同乐园管勾二员每年额办课程隶南运司宣宗南迁罢课改为随朝职正八品右属尚书工部
琼林苑都监同监各二员广乐园都监同监京后园都监同监宫苑司令从六品丞从七品掌宫庭修饰洒扫启闭门户铺设毡席之事直长正八品一员
注
泰和令二员
都监同监二员

注
泰和二年设泰和四年罢同监
右属宣徽院
南京花园小都监二员
东京宫苑使一员

注
西京北京同
中都京兆府司竹监管勾一员从七品掌养竹园采斫之事
注
司吏一员监兵百人给养采斫之役
　　元
元置上林署令丞直长花园置管勾官而养种苜蓿园又各置提领按元史百官志上林署秩从七品署令署丞各一员直长一员掌宫苑栽植花卉供进蔬□种苜蓿以饲□马备煤炭以给营缮至元二十四年置养种园提领二员掌西山淘煤羊山烧造黑白木炭以供修建之用中统三年置花园管勾二员掌花卉果木至元二十四年置苜蓿园提领三员掌种苜蓿以饲马□膳羊世祖至元七年秋七月辛丑设上林署
按元史世祖本纪云云
至元二十四年春正月辛卯立上林署
按元史世祖本纪云云
　　明
明上林苑设监正监副统典署署丞之属
按明会典上林苑监正官左右监正二员左右监副二员左右监丞二员
注
后监正监副俱不常设止设监丞署掌印信
首领官典簿一员
属官良牧署典署一员

注
久住补
署丞一员

注
旧二员
录事一员

注
旧二员后革一员万历九年尽革十一年复设　一员蕃育署署丞一员

注
旧二员
录事一员

注
旧二员后革一员万历九年尽革十一年复设　一员旧有典署一员隆庆元年革林衡署典署一员

注
久住补
署丞一员

注
旧二员旧有录事二员后革
嘉蔬署署丞一员

注
旧二员旧有典署录事各一员嘉靖三十一年　革按明一统志上林苑监在文德坊玉河桥西典簿厅附焉外有蕃育嘉蔬冰鉴川衡林衡良牧左典察右典察前典察后典察十署亦隶之成祖永乐五年初设上林苑及所属十署
按明会典上林苑监洪武中议设上林苑监以妨民业遂止永乐五年开设定为正五品衙门设左右监正左右监副左右监丞典簿所属良牧蕃育嘉蔬林衡川衡冰鉴典察左右前后十署每署设典署署丞录事凡牧养牲口栽种果蔬等项永乐间用北京效顺人役充后于山西平阳泽潞三府州起拨民一千户俱照边民事例给与盘缠口粮连当房家小同来分派使用仍令自备牛具种子于附近荒闲地土内尽力耕种食用喂养牲口凡牧养每二丁养羊一只每五丁养牛一只余各验丁派养其牲口编号造册挨次进送内府并太常寺光录寺供应每岁除原种取用不缺外牛孳生犊一只羊孳生羔二只余皆与民自用羊毛惟种羊依时剪取入官孳生羊毛从民收用永乐十四年定上林苑罪罚禁例
按明会典凡牧养栽种地东至白河西至西山南至武清北至居庸西南至浑河永乐十四年奉旨一应人不许于苑内围猎有犯禁者每人罚马九匹鞍九副鹰九连狗九只银一百两钞一万贯仍治罪虽亲王勋戚犯者亦同仁宗洪熙元年减置上林苑官
按明会典洪熙元年止存左监丞典簿余官不除又以蕃育署带管良牧川衡两署嘉蔬署带管冰鉴林衡两署其四署人户并四典察署人户俱拨二署暂管宣宗宣德十年减上林苑十署惟存四署
按宣宗实录宣德十年二月革上林苑监所辖冰鉴川衡典察左右前后六署惟存嘉蔬蕃育良牧林衡四署从行在户部奏请也按明会典宣德十年止存蕃育嘉蔬良牧林衡四署余皆革近年仍设右监丞蕃育署　原管畜养户二千三百五十七分拨畜养草场地一千五百二十顷三十四亩二分二厘计畜养鹅八千四百七十只雄四千二百一十七只雌四千二百五十三只鸭二千六百二十四只雄八百八十九只雌一千七百三十五只□五千五百四十只雄七百八十三只雌四千七百五十七只光禄寺每年取用孳生鹅一万八千只鸭一千只□五千只长行线□二千只□蛋一十二万个太常寺每年取进奉先等殿荐新雁十二只雉十二只嫩鸡一十三只鸭蛋二百四十个鸡蛋二百六十个本监每年进宫鹅黄五十只鸭黄七十五只鸡黄五十只大雌鸡一十五只鹅蛋九百五十个鸭蛋二万九千个又内府供应库鸭蛋三万个
嘉蔬署　原管栽种户九百分拨栽种蔬菜等地一百一十八顷九十九亩八分四厘八毫后因修筑本署土城鹅房占地二十二顷七十亩今见存地九十六顷二十九亩八分四厘八毫每年进宫菜一十三万七千五百八十三斤又送光禄寺青菜二十四万七千八百斤芥子七石八斗凡日逐进用菜蔬果品是年奏准以荆府遗下空房一所东安门外旧行用库房一所顿放良牧署　厚管牧养户二千四百七十六分拨牧养牲口草场等地二千三百九十九顷一十三亩六分六厘计牧养牛羊猪四千五百六十六只牛九百二十九只牯牛九十七只牛八百三十二只羊二千五百六十九只绵羊二千三百九十六只公羊二百四十八只母羊二千一百四十八只山羊一百七十三只公羊一十六只母羊一百五十七只猪一千六十八口儿猪六十八口母猪一千口光禄寺每年收用孳牲牛八百只羊五百只羊羔二十只长行腌腊猪二千口正旦冬至节肉猪一千口内府丁字库每年收羊毛二千二百四十六斤四两太常寺每年收用时享太庙及奉先等殿荐新共活兔八十一只其祭告等件不时取用无定数林衡署　原管栽种户一千九百八十三分拨栽种果树花木等地一百三十八顷一十五亩七分一厘迁民住基地一十顷九十五亩自种地五十一顷四十二亩英宗正统元年令两县附近果园听属本监
按明会典凡大兴宛平二县附近果园正统元年令听本监管属远者并外府州县俱令有司自行管属果品听其自进宪宗成化六年诏因水患亏损牲口悉免追赔按明会典成化六年诏蕃育等署今年有因水患亏损牲口曾经具奏查勘明白者悉免追赔孝宗弘治五年奏准顿放菜蔬果品官房
按明会典凡日逐进用菜蔬果品弘治五年又奏准以东安门外保大坊官房一所顿放弘治十四年踏勘上林苑地亩
按明会典凡原拨井续拨栽种蔬菜果木树花牧牲草场衙门公廨及住基等地弘治十四年踏勘过共四千一百三十四顷八十五亩八分八毫见在地三千九百七十顷五十八亩八分三厘会勘出侵占失迷地一百六十四顷二十六亩九分七厘八毫四至筑立封堆一千六百七个世宗嘉靖三年定蕃育署寄养鹅鸭罚例
按明会典凡蕃育署寄养鹅只嘉靖三年议准各牲户不许通同写字人役私自发卖虚报日月骗取食料该寺置立簿籍以领鹅之日为始每只日给食料六合扣至一月为止其鹅务足原定斤数以备取用如过一月后鹅瘦损不堪者令其自备食料再不支给失养损坏者责其赔偿嘉靖八年令以良牧署成熟田地钱粮为光禄寺供应按明会典八年议准除不起科草场井不堪者共不纳钱粮田地五百五十七顷九亩四分三厘一毫七丝见在成熟田地一千八百四十二顷四亩二分二厘八毫六丝每年征收子粒银四千四百六十五两七钱二分六厘八毫五丝八忽解送户部转送光禄寺买办猪羊牛只供应嘉靖二十六年题定上林苑海子内监口粮
按明会典二十六年题准上林苑监海子供役净身男子一千五百九十六名每名于京仓月支米三斗皇清大清会典上林苑监俱汉缺
　　正官
　　监丞一员
　　属官
　　良牧署署丞一员
　　蕃育署署丞一员　旧有林衡嘉蔬二署设署　　丞各一员顺治十五年俱裁　　顺治元年置上林苑监正七品衙门设监丞一　　员其属有四署曰蕃育曰良牧曰林衡曰嘉蔬　　各设署丞一员二年裁嘉蔬署十五年以林衡　　署归并良牧署所掌畜牧等物俱折银征解户　　部果品量存解光禄寺并列于后　　蕃育署　凡地赋顺治元年原额地一千五百　　一十九顷四亩一分办进上供□鹅鸭□蛋鹅蛋鸭蛋解光禄寺新雉新雁解　　太常寺三年停征鸡鹅等物照民地例征粮康　　熙二十四年实在征粮地二百二顷一十六亩　　六分三厘二毫零内每亩三分起科地一百一　　十顷七亩三分一厘每亩二分起科地六顷六　　十一亩五分每亩一分起科地八十五顷四十　　七亩八分二厘二毫零土房基地征租银二钱　　九分二厘共征地租粮银四百二十九两二钱　　一分九厘五毫零解交户部　　凡丁银顺治十二年始行编审人丁一千七百　　三十三丁康熙二十四年实在人丁三千八百　　一丁内下上丁二十七丁每丁征银三钱下中　　丁一百四十八丁每丁征银二钱下下丁三千　　六百二十六丁每丁征银一钱共征丁粮银四　　百两三钱解交户部　　凡杂税每年征当税银一百二十两又每年征　　牛驴牙税杂项等银无定额解交户部　　良牧署　凡地赋顺治元年原额地一千八百　　四十二顷四亩二分二厘八毫零办进上供牛羊猪解光禄寺小猪解供用库活兔解太常　　寺四年停征牛羊等物照民地例征粮康熙二　　十四年实在征粮地一百一十顷六十五亩二　　分内每亩三分起科地三十顷七十三亩七分　　每亩二分起科地三十顷三十五亩三分每亩　　一分起科地四十九顷五十六亩二分共征地　　粮银二百二两四钱七分九厘解交户部　　凡丁银顺治十二年始行编审人丁八百一十　　三丁康熙二十四年实在人丁二千一百九丁　　内下上丁四丁每丁征银三钱下中丁一百二　　十三丁每丁征银二钱下下丁一千九百八十　　二丁每丁征银一钱共征丁粮银二百二十四　　两解交户部　　凡办纳果品每年额征李一十七驼半桃四百　　二十个梨四百个解交光禄寺　　林衡署顺治十五年归并良牧署　凡地赋顺　　治元年原额地二百八十六顷一十六亩七分　　办进上供果品二年停征果品等物照民地例征粮康熙　　二十四年实在征粮地一百八十五顷三十一　　亩一厘内每亩三分起科地一百三十四顷七　　十一亩一分一厘每亩二分起科地五顷四十　　四亩每亩一分起科地四十五顷一十五亩九　　分共征地粮银四百六十两一钱七分二厘三　　毫又征坟山长沟峪等处树株银二十三两三　　钱七分五厘解交户部　　凡丁银顺治十二年始行编审人丁六百二十　　丁康熙二十四年实在人丁八百六十四丁内　　下上丁二十丁每丁征银三钱下中丁一百五　　十丁每丁征银二钱下下丁六百九十四丁每　　丁征银一钱共征丁粮银一百五两四钱解交　　户部　　凡办纳果品每年额征核桃三万一十个解交　　光禄寺　　嘉蔬署顺治二年裁　凡地赋顺治元年原额　　地九十八顷办进上用蔬菜瓜茄等物二年以圈拨地亩裁去本署　上林苑部总论
贾谊新书
　　礼
礼者臣下所以承其上也故诗云一发五豝吁嗟乎驺虞驺者天子之囿也虞者囿之司兽者也天子佐舆十乘以明贵也二牲而食以优饱也虞人翼五豝以待一发所以复中也人臣于是所尊敬不敢以节待敬之至也甚尊其主敬慎其所掌职而志厚尽矣作此诗者以其事深见良臣顺下之志也者可以义矣故其叹之也长曰吁嗟乎虽古之善为人臣者亦若此而已
　上林苑部艺文
　　上林苑令箴　　　　　　　　汉扬雄茫茫大田芃芃作谷山有陉陆野有林麓夷原污薮禽兽攸伏鱼□以时刍荛咸殖国以殷富民以家给昔在帝羿共田径游弧矢是尚而射夫封猪不顾于愆卒遇后忧是以田获三驱不可过差鹿攸伏不如德至衡臣司虞敢告执指　　赐同游西苑赋
有
序
　　　明费宏
　　皇上御极之十有四年秋八月望后二日圣驾出　　游西苑遣司礼监官韦霦召臣宏与臣时从至无　　逸殿皇上御东翼室赐见谕以暇豫同游之意遂　　命遍观殿宇亭榭臣得伏诵皇考恭睿渊仁宽穆　　纯圣献皇帝所作农家忙律诗及皇上所题豳风　　图长句与左右二碑再赐入见谕以尽心匡辅有　　见必陈拳拳以荐进贤才民生边事为急又谓每　　岁奉慈宫出游西海但行路祭之礼为弗敬命臣　　等诣北闸口相地立祠赐对久之命赐酒馔既辞　　而出又传命令霦导臣等至清馥殿一游因得遍　　观翠芬锦芬二亭及花卉松竹乃至北闸口涌玉　　亭相立屋祀神之地折北迤逦循宫西垣徐步而　　归臣顷年家居侧闻无逸创殿豳风构亭仰见皇　　上留意诗书知小民依于稼穑而欲恤其艰难一　　游一豫惟省耕省敛是务以勤居逸朝夕不忘所　　以屏嗜欲啬精神而延长圣寿固在于此所以施　　仁政结民心而巩固皇祚亦在于此诚万世太平　　之基宗社生灵之幸也顾远在山林末由亲睹其　　盛今蒙恩复用入朝未几遂得被同游之宠惬快　　睹之愿实千载一时之遇何其幸哉谨撰赋一首　　铺张其事盖皇上之谦恭接下仁惠爱民比隆尧　　舜高出近代臣总史事当传万世自不能已于言　　也其辞曰由禁门而西出兮望岌嶪之新宫焕金榜之门悬兮上辉映于层空殿录书之无逸兮亭写诗之豳风本姬箓之攸昌兮发至理于周公惟王业之草昧兮率肇迹于农功知民依在稼穑兮必轸念夫鳏穷仰吾王之明哲兮蹑尧舜之希踪岂成王之可望兮乃自抑而谦冲取周公之训诫兮独闵闵于村农当八珍之前列兮念民腹之未充躬三推于帝籍兮亩罫布而横纵敛嘉谷于秋获兮需御廪之常供勖后妃以亲蚕兮欲稍习于女红缫柔丝以成帛兮借祭服之纫缝以乃勤而处逸兮惟慎始而图终属秋色之平分兮日未昃而方中忽銮舆之时迈兮乘御天之飞龙环太液而同游兮度柳阴之垂虹召微臣而同乐兮曳委佩而景从前黼座而造膝兮听玉音之雍雍论缔构之初意兮令寓目于西东荷慰谕之拳拳兮勉匡辅而输忠又□观于别殿兮步徙倚而从容挹翠栏之芬郁兮赏锦槛之芳丛念微臣之于此兮实千载之奇逢愧天恩之难报兮其何以仰副乎宸衷祈雨旸之时若兮庆岁事之屡丰庶皇心宁而圣体健兮荷百福之攸同瞻前星之辉辉兮协吉梦之罴熊历年迈夏而逾周兮岂但媲盛于三宗
　上林苑部纪事
国语赵简子田于蝼史黯闻之以犬待于门简子见之曰何为曰有所得犬欲试之兹囿简子曰何为不告对曰君行臣不从不顺主将适蝼而麓不闻（麓主君苑囿之官也）
臣敢烦当日简子乃还
汉书张释之传文帝拜释之为谒者仆射从行上登虎圈问上林尉禽兽簿十余问尉左右视尽不能对虎圈啬夫从旁代尉对上所问禽兽簿甚悉欲以观其能口对向应亡穷者帝曰吏不当如此耶尉亡赖诏释之拜啬夫为上林令释之前曰陛下以绛侯周勃何如人也上曰长者又复问东阳侯张相如何如人也上复曰长者释之曰夫绛侯东阳侯称为长者此两人言事曾不能出口岂效此啬夫喋喋利口捷给哉且秦以任刀笔之吏争以亟疾苛察相高其敝徒文具亡恻隐之实以故不闻其过陵夷至于二世天下土崩今陛下以啬夫口辨而超迁之臣恐天下随风靡争口辨亡其实且下之化上疾于景向举错不可不察也文帝曰善乃止不拜啬夫就车召释之骖乘
　上林苑部杂录
