
　母党部汇考
尔雅
　　释亲
母之姊妹为从母

疏
此别母之族党也党是乡之细也此外族属母　若党之属乡故云母党　　又
母与妻之党为兄弟
汉刘熙释名
　　释亲属
母之姊妹曰姨亦如之礼谓之从母为娣而来则从母列也故虽不来犹以此名之也
　母党部艺文
　　姨母帖　　　　　　　　　晋王羲之十一月十三日羲之顿首顿首顷遘姨母哀哀痛摧剥情不自胜奈何奈何因反惨塞不次王羲之顿首顿首　　又　　　　　　　　　　　　　前人书末云得诸为慰知汝姨欲西情事难处然今时诸不易得东安书甚不欲令汝姨出恳至想自思之　　东阳帖　　　　　　　　　　王献之不审阿姨所患得瘥否极令悬恻想东阳诸妹当复平安不审顷者情事渐差耶彼郡今戴甚不能佳不知早晚至当遂至郡深相望
　母党部纪事
后汉书杜林传林字伯山扶风茂陵人也父邺成哀间为凉州刺史林少学沈深家既多书又外氏张竦父子喜文采林从竦受学博洽多闻时称通儒注邺
字子夏祖父皆至郡守邺少孤其母张敞女也邺从敞子吉学得其家书竦即吉之子也博学文雅过于敞朱晖传晖字文季南阳宛人也家世衣冠晖早孤有气决年十三王莽败天下乱与外氏家属从田间奔入宛城道遇群贼白刃诸妇女略夺衣物昆弟宾客皆惶迫伏地莫敢动晖剑前曰财物皆可取耳诸母衣不可得今日朱晖死日也贼见其小壮其志笑曰童子内刀遂舍之而去三辅决录周季贡班固姊之子也善属文丧妇作问神其姨曹大家难之三国志董允传陈祗字奉宗汝南人许靖兄之外孙也少孤长于靖家晋书应詹传镇南大将军刘弘詹之祖舅也请为长史谓之曰君器识弘深后当代老子于荆南矣仍委以军政弘着绩汉南詹之力也宋书何尚之传尚之字彦德庐江灊人也曾祖准高尚不应征辟祖恢南康太守父叔度恭谨有行业姨适沛郡刘璩与叔度母情爱甚笃叔度母蚤卒奉姨有若所生姨亡朔望必往致哀并设祭奠食并珍新躬自临视若朔望应有公事则先遣送祭皆手自料简流涕对之公事毕即往致哀以此为常魏书王慧龙传崔浩弟恬闻慧龙王氏子以女妻之生子宝兴尚书卢遐妻崔浩女也及浩被诛遐妻缘坐没官宝兴亦逃避未几得出卢遐妻时官赐度河镇高车滑骨宝兴尽卖货产自出塞赎之以归长孙道生传观子冀归高祖以其幼承家业赐名稚字承业出帝初以定策功封开国子稚表请回授其姨兄廷尉卿元洪超次子恽初稚生而母亡为洪超母所抚养是以求让许之唐书崔彦昭传彦昭虽宰相退朝侍母膳与家人齿顺色柔声在左右无违士人多其孝与王凝外昆弟也凝大中初先显而彦昭未仕尝见凝凝倨不冠带嫚言曰不若从明经举彦昭为憾至是凝为兵部侍郎母闻彦昭相敕婢多制履袜曰王氏妹必与子皆逐吾将共行彦昭闻之泣再拜不敢为怨而凝竟免韦述传述弘机曾孙家厨书二千卷述为儿时诵忆略遍父景骏景龙中为肥乡令述从到官元行冲景骏姑子也为时儒宗常载书数车自随述入其室观书不知寝食行冲异之试与语前世事孰复详谛如指掌然使属文受纸辄就行冲曰外家之宝也因话录德宗初嗣位深尚礼法谅暗中召韩王食马齿羹不设盐酪皇姨有寡居者持节入宫饰稍过上见之极不悦异日如礼乃加敬焉摭异记狄仁杰之为相也有卢氏堂姨居于午桥南别墅姨止有一子而未尝来都城亲戚家梁公每遇伏腊晦朔修礼甚谨尝经雪后休暇因候卢姨安否适见表弟挟弓矢携雉兔来归进膳味于北堂顾揖梁公意甚轻简公因启姨曰某今为相表弟有何乐从愿悉力以从其旨姨曰相自贵耳有一子不欲令其事女主公大惭而退宋史曹彬传周太祖贵妃张氏彬从母也周祖受禅召彬归京师隶世宗帐下从镇澶渊补供奉官擢河中都监李宥传宥字仲严性清介外族甚贫宥有别业以券界之既死家无余财王继英传继英景德初授枢密使加特进检校太傅三年卒年六十一上临哭之赐白金五千两赠太尉侍中谥恭懿且为葬其祖父赠其妻贾长乐郡太夫人录其子婿门下亲吏数十人初继英幼孤奇育外氏既贵外王父诸舅有族殡者时方奏遣其子营葬会卒特诏有司给办焉
　母党部总论
礼记
　　檀弓
从母之夫舅之妻二夫人相为服君子未之言也或曰同爨缌
陈
注
从母母之姊妹舅母之兄弟从母夫于舅妻无　服所以礼经不载故曰君子未之言时偶有甥至　外家见此二人相依同居者有丧而无文可据于　是或人为同爨缌之说以处之此亦原其情之不　可已而极礼之变焉耳或问从母之夫舅之妻皆　无服何也朱子曰先王制礼父族四故由父而上　为族曾祖父缌麻姑之子姊妹之子女子子之子　皆由父而推之也母族三母之父母之母母之兄　弟恩止于舅故从母之夫舅之妻皆不为服推不　去故也妻族二妻之父妻之母乍看似乎杂乱无　纪子细看则皆有义存焉　　服问
传曰母出则为继母之党服母死则为其母之党服为其母之党服则不为继母之党服
陈
注
母死谓继母死也其母谓出母也郑氏曰虽外　亲亦无二统大
全
临川吴氏曰母出亦己母被出而
