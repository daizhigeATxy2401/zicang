
　闺巧部列传
　　吴
　　吴王赵夫人
按拾遗记吴王赵夫人丞相赵达之妹善书画巧妙无双能于指间以彩丝织为龙凤之锦宫中号为机绝孙权尝叹魏蜀未平思得善画者图山川地形夫人乃进所写江湖九州山岳之势夫人又于方帛之上绣作五岳列国地形时人号为针绝又以胶续丝发作轻幔号为丝绝　　唐
　　柳宜城妾琴客
按丽情集琴客柳宜城之爱妾也善抚琴宜城请老而琴客出嫁顾为作歌　　卢眉娘
按杜阳杂编永贞元年南海贡奇女卢眉娘年十四称本北祖帝师之裔自大足中流落于岭表幼而慧悟工巧无比能于一尺绢上绣法华经七卷字之大小不逾粟粒而点画分明细于毛发其品题章句无有遗阙更善作飞仙盖以丝一缕分为三缕染成五彩于掌中结为伞盖五重其中有十洲三岛天人玉女台殿麟凤之象而外列执幢捧节之童亦不啻千数其盖阔一丈秤之无三数两自煎灵香膏傅之则□硬不断上叹其工谓之神助因令止于宫中每日但食胡麻饭二三合至元和中宪宗皇帝嘉其聪慧而奇巧遂赐金凤环以束其腕知眉娘不愿住禁中遂度以黄冠放归南海仍赐号曰逍遥及后神迁香气满室弟子将葬举棺觉轻即彻其盖惟有藕屦而已后入海人往往见乘紫云游于海上是时罗浮处士李象先作卢逍遥传而象先之名无闻故不为世人传焉　　后唐
　　西蜀李夫人
按图绘宝鉴李夫人西蜀名家女未详世胄善属文尤工书画郭崇韬伐蜀得之夫人以崇韬武弁常郁悒不乐月夕独坐南轩竹影婆娑可喜即起挥毫濡墨模写纸上明日视之生意具足人间往往效之遂有墨竹　　妇人童氏
按宣和画谱妇人童氏江南人也莫详其世系所学出王齐翰画工道释人物童以妇人而能丹青故当时缙绅家妇女往往求写照焉有文士题童氏画诗曰林下才华虽可尚笔端人物更清妍如何不出深闺里能以丹青写外边后不知所终今御府所藏六隐图其一也按画鉴五代妇人童氏画六隐图见于宣和画谱今藏山阴王子才监簿家乃画范蠡至张志和等六人乘舟而隐居山水树石人物如豆许大甚可爱　　宋　　朱亿女
按苏州府志朱亿女郡人淑行婉质工琴书至道初裴愈奉使两浙闻其才艺奏之召至京师既入宫掖赐号白莲花夫人后出俗刺血书莲花经一部改赐慈济广惠大师亿子光禄卿公绰之女二十娘子嫁朝请郎李防亦聪慧作混元图赠宜人　　宗妇曹氏
按宣和画谱宗妇曹氏雅善丹青所画皆非优柔□媚取悦儿女子者真若得于游览见江湖山川间胜概以集于毫端耳尝画桃溪蓼岸图极巧有品题者曰咏雪才华称独秀回文机杼更谁如如何鸾凤鸳鸯手画得桃溪蓼岸图由此益显其名于世但所传者不多耳然妇人女子能从事于此岂易得哉今御府所藏五桃溪图一柳塘图一蓼岸图一雪雁图一牧羊图一按续□骳说宗妇曹夫人善丹青作临平藕花图人争影写　　王之才妻李氏
按画继朝议大夫王之才妻崇德郡君李氏公择之妹也能临松竹木石见本即为之卒难辨又与可每作竹以贶人一朝士张潜迂□修谨作纡竹以赠之如是不一又作一横绢丈余着色偃竹以贶子瞻过南昌山谷借而李临之后数年示米元章于真州元章云非鲁直自陈不能辨也作诗曰偃蹇宜如李挥毫已逼翁卫书无遗妙琰慧有余工熟视疑非笔初披飒有风固藏惟谨钥化去或难穷山谷亦有题姨母李夫人墨竹偃竹及墨竹图歌诗载集中　　和国夫人王氏
按画继和国夫人王氏显恭皇后之妹宗室仲輗之室也善字画能诗章兼长翎毛每赐御扇即翻新意仿佛成图轴多称上旨一时宫邸珍贵其迹　　张昌嗣母文氏
按画继文氏湖州第三女张昌嗣之母也居郫湖州始作黄楼障欲寄东坡未行而湖州谢世遂为文氏奁具文氏死复归湖州孙因此二家成讼文氏尝手临此图于屋壁暮年尽以手诀传昌嗣今昌嗣亦名世矣　　刘夫人
按图绘宝鉴刘夫人希字号夫人建炎年掌内翰文字善画人物师古人笔法及写宸翰字高宗甚爱之画上用奉华堂印　　黄由妻胡氏
按图绘宝鉴胡氏平江胡元功尚书女黄尚书由之妻自号惠斋居士精于琴书画梅竹小景俱不凡时比之李易安　　卢氏
按图绘宝鉴妇人卢氏许州人能作墨竹梅圣俞尝赋诗题之　　赵希泉妻汤氏
按图绘宝鉴汤夫人叔雅之女赵希泉妻写梅竹每以父闲庵图书识其上　　翠翘
按图绘宝鉴翠翘洪内翰侍人失其姓自题云翠翘戏笔字画婉媚程大昌题诗云戏作风枝斜再恼玉堂宿　　谢宜休妻阿环
按图绘宝鉴谢宜休妻小字阿环遗其姓氏山水学李成精妙合格竹学王华亦可观　　元
　　黄道婆
按辍耕录闽广多种木棉纺织为布名曰吉贝松江府东去五十里许曰乌泥泾其地土田硗瘠民食不给因谋树艺以资生业遂□种于彼初无踏车椎弓之制率用手剖去子线弦竹弧振掉成剂厥功甚艰国初时有一妪名黄道婆者自崖州来乃教以做造捍弹纺织之具至于错纱配色综□挈花各有其法以故织成被褥带帨其上折枝团凤棋局字样粲然若写人既受教竞相作为转货他郡家既就殷未几妪卒莫不感恩洒泣而共葬之又为立祠岁时享之越三十年祠毁赵愚轩重立今祠复毁无人为之创建道婆之名日渐泯灭无闻矣　　管夫人
按图绘宝鉴管夫人名道升字仲姬赵文敏室赠魏国夫人能书善画墨竹梅兰按琅嬛记管夫人性喜兰梅下笔精妙不让水仙有时对庭中修竹亦自兴至不能自休按妮古录管夫人亦尝画悬崖朱竹一枝杨廉夫题云网得珊瑚枝掷向篔筜谷明年锦棚儿春风生面目按荻楼杂抄赵魏公夫人管道升善书画吾竹房尝题其所画竹石竹房有一私印是好嬉子三字即以此印倒用于跋尾人皆以为竹房之误魏公见之曰此非误也这瞎子道妇人会作画倒好嬉子　　仇英女
按丹青志仇英之女号杜陵内史能人物画绰有父风赞曰粉黛锺灵翱翔画苑寥乎罕矣仇媛慧心内朗窈窕之杰哉必也律之女行厥亦牝□之晨也　　石女按保定府志石女张蔡公女也有巧思与人接谈袖中细剪春花秋菊细草垂杨罔不入神其剪制香奁绝巧夺目得之者珍藏焉　　尤求女
按苏州府志尤求号凤丘长洲人工写山水兼人物女适周凤仪传父笔凤仪亦精画晚年夫妇持斋藉画以给朝夕　　赵均妻文氏
按苏州府志文氏名淑字端容贡士从简女赵均妻性明慧所见幽花异卉小虫怪蝶信笔渲染鲜妍生动均手为题署远近购者填塞贵姬季女争来师事均以是得旨蓄庀具与宾客论篆籀隐居放言十余年淑卒未几均亦□　　庄氏女
按真率斋笔记陈郡庄氏女精于女红好弄琴有琴一张名曰驻电每弄梅花曲闻者皆云有暗香人遂籍籍称女曰庄暗香女更以暗香名琴一日悔曰此岂女儿事耶遂绝弦不复鼓矣庄暗香暗中弹琴右手指有金花照烂几案因自造金花之曲　　丁氏女
按诚斋杂记蔡州丁氏女精于女红每七夕祷以酒果忽见流星坠筵中明日花上有金梭　　明
　　倪岳妻卢氏
按江宁县志卢氏讳允贞布政使雍之女归倪文毅公岳能诗尤喜图染有璇玑图九歌图甚精妙　　许氏按沧溟集许氏许公琼之长女其先凤阳人徙长兴生十岁观古图画问知大义遂善绘事见者谓吴兴管夫人以来所未有也尝曰刺绣制形图画制意形致欲实意致欲虚父奇之年二十归承德君盖赘婿也承德君故儒侠好客不事生产久之承德君交游日益盛生产日益微许尝鬻所图画佐缓急承德君不知也　　王长卿妻
按甲乙剩言长卿新安人能诗其内人精于紩绣尝观其绣佛□密烂而发丝眉目光相衣纹俨若道元运管余所见宋绣最多此绣当不多让即谓之针王可也王行甫汪明生诸君多以篇咏重之第性严妒长卿往朔方谒周中丞虑有外私使向绣佛前受邪淫戒而去

　闺巧部艺文一
　　绣赋　　　　　　　　　　　梁张率寻造物之妙巧固饰化于百工嗟莫先于黼绣自帝虞而观风杂藻火与粉米郁山龙与华虫若夫观其缔缀与其依放龟龙为文神仙成象总五色而极思藉罗纨而发想具万物之有状尽众化之为形既绵华而稠彩亦密照而□明若春隰之扬花似秋汉之含星已间红而韵紫亦表元而里素间绿竹与蘅杜杂青松与芳树若乃邯郸之女宛洛少年顾影自媚窥镜自怜极车马之光饰尽衣裳之妖妍既徙倚于丹墀亦徘徊于青阁不息末而反本吾谓遂离乎浇薄　　马室女雷五葬志　　　　　唐柳宗元马室女雷五父曰师儒业进士雷五生巧慧异甚凡事丝纩文绣不类人所为者余□之甚骇家贫岁不易衣而天姿洁清修严恒若簪珠玑衣纨縠寥然不易为尘垢杂年十五病死后二日葬州东郭东里以其姨母为妓于余也将死曰吾闻柳公尝巧我慧我今不幸死矣安得公之文志我于墓其父母不敢遽请葬之日余乃闻焉既而闵焉以攻石之后也遂为砂书元砖追而纳诸墓　　王氏广陵散记　　　　　　　　顾
众乐琴之臣妾也广陵散曲之师长也琅琊王淹兄女未笄忽弹此曲不从地出不从天降如有宗师存焉曲有日宫散月宫散归云引华岳引意者虚寂之中有宰察之神司其妙有以授王女于戏天鄙□而绝神明倜傥而授中散没而王女生其间寥寥五六百年先王作乐殷荐上帝有不得而闻者鼓钟时动敢告于太师　　为人撰乞巧文　　　　　　　沈亚之　邯郸人伎妇李客子七夕祀织女作穿针戏取笤　篁芙蓉杂致席上以望巧所降其夫以为沈下贤　工文能刱窈窕之思善感物态因请撰为情语以　道所欲词曰惟云渚之震秋兮矢旷碧以凝慕悬韶桂于□月泫明泪之新露即河房之将期俨龙轮以就驭恭闻司巧之多方妾修馨香以奉具窃独溺于自私希灵娥之所付羽碧凝其异质兮韵隆虹于霾霁假文羽于孔雀兮而使擅夫佳丽载云蝉之重緌兮涂蛮金于绮篲细绡缕于藕肠兮差莲跗以齿致而□爪之丝虫兮裊檐机之夕缀是物之巧功善饰愿赐妾于针纫也葩萼郁于浓妍包多宜以善喜引□吹于轻飙若将翔而复倚醉光春之流景播清香于万里霓烟出乎无间缥窈眇以斐亹若披若曳兮扯平林兮横晓水袭霁旦之繁芳兮因文映而增绮淡冉冉其伙容世无容以偕此是物之巧容善态愿委妾于态媚也短蒲狭涘兮曲溜溢鵁鶄鹓鶵兮引乳娣戏音清谐兮荡曳牵游裾之低凝兮蔓春心于淇裔枯寒劲干兮噫气摆风叫夜兮留澡雪留韵凄涩兮映咽吟梦语之连涟感霜钟之流越是物之巧音善感愿付妾于管弦也
　闺巧部艺文二
诗

　　七夕穿针　　　　　　　　梁刘孝威缕乱恐风来衫轻羞指现故穿眼针持缝合欢扇　　剪彩　　　　　　　　　　唐张九龄□女矜容色为花不让春既争芳意早谁待物华真叶作参差发枝从点缀新自然无限态长在艳阳晨　　人日剪彩　　　　　　　　　徐延寿闺妇持刀坐自怜裁剪新叶催情缀色花寄手成春帖燕留妆户粘鸡待饷人擎来问夫婿何处不如真　　听妻弹别鹤操　　　　　　　　元稹别鹤声声怨夜弦闻君此奏欲潸然商瞿五十知无子更付琴书与仲宣　　和微之听妻弹别鹤操因为解释其义依韵加　　四句　　　　　　　　　　　白居易义重莫若妻生离不如死誓将死同穴其奈生无子商陵追礼教妇出不能止舅姑明旦辞夫妻中夜起起闻鹤别若与人相似听其悲唳声亦如不得已青田八九月辽城一万里徘徊去住云呜咽东西水写之在琴曲听者酸心髓况当秋月弹先入忧人耳怨抑掩朱弦沈吟停玉指一闻无儿叹相念两如此无儿虽薄命有妻偕老矣幸免生别离犹胜商陵氏　　绣　　　　　　　　　　　　　罗隐一片丝罗照全唐
诗闺三字
洞房西室女工劳花随玉指添
春色鸟逐金针长羽毛蜀锦谩夸声自贵越绫虚设价功高可中用得鸳鸯被红叶枝枝不碍刀　　绣鸳鸯诗　　　　　　　　　　曹组柴扉花屿接江湖头白成双得自娱春晚有时描一日长销得绣工夫　　朱氏草虫
朱氏毗陵
人善画草虫
　宋杨万里
常州草虫天下奇女郎点笔不缘师未应好手传轮扁便恐前身是郭熙笔端生意已如生点缀沙虫机不停浅着鹅黄作蝴蝶深将猩血染蜻蜓　　听姨女乔夫人鼓风入松　　金元好问白雪朱弦一再行春风□指十三星云雾阁有今夕宝靥罗裙无此声潇洒寒松度虚籁悠扬飞絮搅青冥胎仙不比湘灵瑟五字钱郎莫漫惊　　吴中女子画花鸟歌　　　　　元虞集吴中女子颜色好洗面看花花为悄调朱弄粉不自施写作间雪衣鸟绿沉沉春昼迟半生心事花鸟知花残鸟去人不归细雨梅酸愁画眉　　题张萱美人织锦图　　　　　　乃贤织锦秦川窈窕娘新翻花样学宫坊□虚转轴莺声滑腕倦停梭粉汗香双凤回翔金缕细五云飞动彩丝长明年夫婿封侯日裁得宫袍远寄将　　听琴歌　　　　　　　　　　　杨寿十八年少谁家女绰约容仪衣楚楚秋波潋□映春山暂驻空刀裁白纻轻移莲步出重帏玉□闲理焦桐丝琳琅婺女不足数前身疑是蔡文姬一鼓天风生再鼓山月明苍龙夜啼老蛟泣孤鸾别鹤不敢鸣一弦宫牛鸣古盎应黄锺二弦商梧桐叶落敲银□三弦角野猿暮啸岩花落四弦征百啭黄鹂绿阴里五弦羽洞庭潇潇落寒雨大宫小宫错杂弹一堂鱼水情交欢我闻此声重太息历代圣贤能作述杏坛千古有遗音何须更听湘妃瑟　　绣妇行　　　　　　　　　　揭佑民回文未动机心忙幼时学刺鸳鸯渐摹小景作芦鴈稍引初智成□几回停线望长晷年深勾拨入教坊宫罗裁就绣御用伴伍推让尊前行一丝欲理三涤手龙凤密凑云分光臂垂枯木挂猿狖眼注寒水明鹙鸧喑喑蜩蝉壳未脱栉栉蚕腹丝为僵晴天日杲等余事清夜膏继争毫芒鸣机裂下棚忽解掴掴一弗声闻廊千秋万岁奉圣王若比倚市真谁强　　听琴歌　　　　　　　　　　洪希文□帘曲槛苹风凉细腰美人藕丝裳神闲意定丰度远玉指□□弹履霜乔林莺啭日卓午出涧泉鸣夜未央孤鸾别鹤生暗恨毋以冰炭置我肠　　赠张姓女　　　　　　　　　　贡奎张家女儿八岁余手把椽笔夸能书翠眉玉貌画不如一朝献艺承明庐风云会合冠佩集当面濡毫翻墨汁弱身窈窕纔过膝步腕回旋万钧力怒鲸横海枯树立震空忽堕巅崖石功成直与造化俱欻见声名起京邑紫裘蒙茸年少儿宝刀琼带羊角觿平生一字不到眼对此悄然颜色赧君不见蔡文姬班婕妤风流文采绝代无吁嗟陶家五男子总令纸笔为荒芜　　题管夫人竹石图　　　　　　　郑元谁裁弄玉碧云箫吹过琼台月影遥白鹤一双何处下水晶宫里赤阑桥　　理绣　　　　　　　　　　　杨维桢拣得金针出象筒鸳鸯双刺扇罗中却嗔昨夜狸奴恶抓乱金□五色绒　　题画兰　　　　　　　　　　管道升赵孟俯妻

赵管才高柳絮风水晶宫里画幽藂秋来纫作夫君佩羞杀回文漫自工　　刺绣图和杨孟载　　　　　　明高启翠丝盘叶碧玲珑小花铺茜缕红梦里鸳鸯留不得分明却在绣□中　　戏诸姊作假花　　　　　　　　周洁镂花雕叶百般新巧手分明遂夺真自是深闺无定鉴金钱输与弄虚人
　闺巧部艺文三
词

　　点绛唇
惠山夜月
赠鼓琴者
宋毛滂
绣岭横秋玉螭吹暑迎凉气碧崖流水流入春□指　半倚朱颜微亸连环珥通深意月明风细分付知音耳　　高山流水
丁基仲
善琴题赠
吴文英
素弦一一起秋风写柔情多在春□徽外断肠声霜霄暗落惊鸿低颦处剪绿裁红仙郎伴新制还赓旧曲映月帘栊似名花并蒂日日醉春浓　吴中空传有西子应不解换征移宫兰蕙满襟怀唾碧总喷花茸后堂深想费春工客愁重时听蕉雨碎泪湿琼钟恁风流也称金屋贮娇慵　　金菊对芙蓉　　　　　　　　刘清夫浅拂春山慢横秋水玉□闲理丝桐按清泠繁露淡泞悲风素弦瑶轸调新韵颤翠翘金簇芙蓉迭钩重锁轻挑慢摘特地情浓　泛商刻羽无穷似和鸣鸾凤律应雌雄问高山流水此意谁同个中只许知音听有茂陵车马雍容画帘人静琴心三迭时倒金锺　闺巧部杂录
新论珠圆罗绉虽女子运巧不能为之
鸿烈解蔡之幼女卫之稚质捆纂组杂奇彩抑黑质杨赤文盐铁论中山素女抚流征于堂上
韩诗外传麑衣而盩领而女不以巧罪
妮古录墨竹或云李夫人貌上竹影所成
画继陈晖晦叔经略子妇桐庐方氏作梅竹极清远又临兰亭并自作草书俱可观画麈世但知封膜作画不知自舜妹嫘始客曰惜此神技创自妇人予曰嫘尝脱舜于瞍象之害则造化在手堪作画祖
　闺巧部纪事
中华古今注高羊氏娶于陈丰氏女能制鞞鼓钟磬埙箎拾遗记成王五年有因祇之国去王都九万里献女工一人善工巧体貌轻洁被□罗杂绣之衣长袖修裾风至则结其衿带恐飘飘不能自止也其人善织以五色丝纳于口中手引而结之则成文锦太霄经朱仲尝于会稽卖珠汉高后时人仲以素书倚酒于女几家女几盗写学其术女几陈市上酒妇也西京杂记霍光妻遗淳于衍蒲桃锦二十四匹散花绫二十五匹绫出巨鹿陈宝光家宝光妻传其法霍显召入其第使作之机用一百二十镊六十日成一匹匹直万钱古今注雉朝飞者牧犊子所作也其声中绝魏武帝宫人有卢女者故冠军将军阴叔之妹年七岁入汉宫学鼓琴琴特鸣异于诸伎善为新声能传此曲卢女至明帝崩后放出嫁为尹更生之妻女红余志桓豁女字女幼制绿锦衣带作竹叶样远视之无二也故无瑕诗云带叶新裁竹簪花巧制兰女幼庾宣妇琅琊漫抄永嘉闺妇以青梅雕剜脱核镂以花鸟□细可爱以手擘之玲珑如小盒阖之复为梅谓之梅篮李太白诗云珍盘荐雕梅岂即梅篮欤谢氏诗源更嬴之妻能作锁云囊佩之陟高山有云处不必开囊而自然有云气入其中归至家启视皆有云气白如绵自囊而出囊大如蚕茧而可以开合更嬴善射每言能仰射入云中其妻不信因以一囊系箭头令射之及坠验之果有白云在内因名箭曰锁云荆楚岁时记七月七日为牵牛织女聚会之夜是夕人家妇女结彩缕穿七孔针或以金银石为针陈瓜果于庭以乞巧有蟢网于瓜上则以为符应文苑真珠沈世坦谢美人制鱼书甚旨一时传诵中有云制楚江之鲤裁越国之绫造化杳冥出兹针线鳞甲仿□成彼丹青虽辜弹铗之心聊作传书之使素手得蒙一水宁辞鲛室衔珠彩毫倘点双睛尚冀龙门烧尾注曰昔杨隐之女有仙术与父争衡隐之以土捻作小丸散土中即生梧桐数株枝叶青□女以素绫剪小鱼一沾水即跃去共为笑乐忘其贫约续博物志山东风俗遇正月取五姓女年十余岁者共卧一榻覆之以衾以箕扇之良久如梦寐或欲刺文绣事笔砚理管弦俄顷乃寤谓之扇天卜以乞巧琅嬛记八九月中月轮外轻云时有五色下黄人每值此则争呼女子向月拜之谓之乞巧惟吴媪有一女年十二拜之甚勤一夕月下飞五色彩云如手掌大驻于女前众皆恐女径吸食之味甚香美明旦梳头窥镜面色艳冶弹琴读书不习而能媪喜甚改名为彩云女红余志女丸以黎洞宝香为琴以昆山碧玉为弦故曰碧弦琴熙朝乐事七夕妇女对月穿针谓之乞巧或以小盒盛蜘蛛次早观结网□密以为得巧多寡帝京景物略七月七夕之午丢巧针妇女曝盎水日中顷之水面膜生以绣针投之则浮看水底针影有成云物花头鸟兽影者有成鞋及剪刀水茄影者谓乞得巧其影粗如槌细如线直如轴蜡此拙征矣妇或叹女有泣者女红余志羊侃姬张静婉能织奇锦有金梭玉蹑伏兔辘轳皆人间所无之宝为饰元散堂诗话试莺以朝鲜厚茧纸作鲤鱼函两面俱画鳞甲腹下令可以藏书此古人尺素结鱼之遗制也试莺每以此遗迁尝有诗云花笺制叶寄郎边江上寻鱼为妾传郎处斜阳三五树路中莫近钓翁船贞观中事也珍珠船李汧公妾名七七善琴与筝
资暇录始建中蜀相崔宁之女以茶杯无榇病其熨指取楪子承之既啜而杯倾乃以蜡环楪子之央其杯遂定即命匠以漆环代蜡进于蜀相蜀相奇之为制铭而话于宾亲人人为便用是后传者更环其底愈新其制以至百状焉致虚阁杂俎薛瑶英于七月七日令诸婢共剪轻彩作连理花千余朵以阳起石染之当午散于中庭随风而上□空中如五色云霞久之方没谓之渡河吉庆花藉以乞巧柳河东集柳子夜归自外庭有设祠者餰饵馨香蔬果交罗插竹垂緌剖爪犬牙且拜且祈怪而问焉女□进曰今兹秋孟七夕天女之孙将嫔于河鼓邀而祠者幸而与之巧驱去蹇拙手目开利组纴缝制将无滞于心焉为是祷也图绘宝鉴越国夫人王氏端献王妇王审琦后作篆□有古法为小诗有林下风致以淡墨写竹整整斜斜曲尽其态见者疑其影落缣素画继章友直之女煎能如其父以篆笔画□盘笔笔相似琅嬛记姚月华笔札之暇时及丹青花卉翎毛世所鲜及尝为杨生画芙蓉匹鸟约略浓淡生态逼真杨喜不自持觅银光纸裁书谢之其略云连枝欲长忽阻山蹊比翼将翔遽乖云路思结章台垂柳心驰普救啼莺幸传尺素之丹青岂任寸心之铭刻江湖恍在案波浪忽翻植写断肠飞挥交颈茧纸发其枝干兔管写之羽毛雌戏苹川雄怀苔石色与露花同照烂翼将风叶共低昂明镜晓开老忆文君之面□萤夜度遥思织女之机所冀吾人同斯画越溪吴水之上常得双开汉树秦草之间永教对舞江阴县志陈继儒题江阴周氏两女画周荣公二女合手所画花草翎毛运笔精微传彩炳焕花有露鸟有声几令造化无权画苑老名家不及也
　闺巧部外编
贾氏说林沈休文雨夜斋中独坐风开竹扉有一女子携络丝具入门便坐风飘细雨如丝女随风引络络绎不断断时亦就口续之若真丝焉烛未及跋得数两起赠沈曰此谓冰丝赠君造以为冰纨忽不见沈后织成纨鲜洁明净不异于冰制扇当夏日甫携在手不摇而自凉诚斋杂记王彦伯善鼓琴至吴邮亭维舟中渚秉烛理琴忽见一女子坐于东□亦取琴调之乃楚光明曲迟明女取锦绣赠别彦伯以玉琴答之而去桂苑丛谈郑代肃宗时为润州刺史兄侃嫂张氏女年十六名采娘贞淑其仪七夕夜沉香筵祈于织女是夕梦云舆雨盖蔽空驻车命采娘曰吾织女祈何福曰愿乞巧耳乃遗一金针长寸余缀于纸上置裙带中令三日勿语汝当奇巧不尔化成男子经二日以告其母母异而视之则空纸矣其针迹犹在张氏数女皆卒至娠采娘病而不言张氏有恨言曰男女五人皆卒复怀何为将服药以损之药至将服采娘昏暗之内忽称杀人母惊而问之曰女若终当为男子母之所怀是也闻药至情急是以呼之母异之乃不服药采娘寻卒既葬母悲念乃收常所戏之物而匿之未逾月遂生一男子或有动所匿之物儿即啼哭张氏哭女儿即啼哭罢即愈乃采娘后身也因名曰叔子后位至柱史子真画谱张芸叟临江而居其妻遗一素绫鲤鱼首尾宛然腹藏短牍但未画鳞甲耳芸叟试为点染便跃入江中不知所之后渔人网得白鱼破腹无肠者卖之买者命内人煮之及熟启视不复存矣自后网得者即放去谓神鱼云芸叟讳舜民
