　　钦定四库全书　　　　　子部十一
　　龙筋凤髓判　　　　　　类书类
　　提要
　　【臣】等谨案龙筋凤髓判四巻唐张鷟撰鷟字文成自号浮休子深州陆梁人甘露初登进士第授襄阳尉累官四门员外郎终于龚州长史事迹具莫休符桂林风土记唐书附其孙张荐传中称其儿时梦紫文大鸟止其庭大父曰吾闻紫文鸑鷟也若壮当以文章瑞朝廷乎遂命以名员半千称其文词犹青钱万选万中时号青钱学士日本新罗使至必出金帛购其文然所著作不槩见存于今者惟朝野佥载及此书佥载已窜乱失真惟此书尚为原帙其文胪比官曺条分件繁组织颇工葢唐制以身言书判诠试选人今见于文苑英华者颇多大抵不著名氏惟白居易编入文集与鷟此编之自为一书者最传于世居易判主流利此则缛丽各一时之文体耳洪迈容斋随笔尝讥其堆垜故事不切于蔽罪议法然鷟作是编取备程试之用则本为隶事而作不为定律而作自以征引赅洽为主言各有当固不得指为鷟病也原本附有注文为明刘允鹏所辑采撮颇详而稍伤冗漫以别无他注姑仍其旧録之允鹏本名继先字敬虚武定人嘉靖辛夘举人尝着有续事类赋今未见传本惟此注附鷟之书尚存于世云乾隆四十一年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀



　　钦定四库全书
　　龙筋凤髓判巻一　　　　唐　张鷟　撰
　　明　刘允鹏　注
　　中书二条【汉武帝置中书令魏晋以下始置省唐因之】
　　中书舎人王秀漏泄机宻断绞不伏款于掌事张防处得语秀合是从防款所传是实亦非大事不伏科
　　凤池清切【杜祐通典中书省谓之鳯凰池】鸡树深严【魏晋世语殿中有鸡栖树初学记韦承庆中书省诗清切鳯凰池扶踈鸡树枝】敷奏帝俞对扬休命【二句散出尚书左传】召为内史流雅誉于周年【史记召公奭支庻皆为周卿士葢卿士即周官内史之职也尔雅嵗名周曰年】荀作令君振芳尘于魏阙【魏志荀彧所举皆命世大才人谓之曰荀令君之举善不举不休陆徳明庄子音义曰魏象魏阙人君门也以其巍然故曰魏阙】张防掌机右掖务在便蕃【唐宣政殿有两掖中书省在右称右掖】王秀负版中书情惟宻勿【孔安国论语注负版者持邦国之图籍也文献通考汉置中书令盖周官内史之职也以其縂掌禁中书记故谓之中书擅道鸾晋阳秋肃祖以温峤为中书令曰卿文防清逺宜居机宻】理湏克清克慎慕金人以口缄【家语孔子入后稷庙有金人三缄其口铭其背曰古之慎言人也】一徳一心仰星街而舌巻【尚书乃一徳一心汉书曰毕昴间天街也街北胡也街南中国也扬子觧嘲曰欲谈者巻舌而同声晋书天文志巻舌六星在昴北主口语以知防佞也】温树之号问且无言【汉书孔光典枢机十年或问温室省中树光不应】恶木之隂过而不息【陆机猛虎行热不息恶木隂管子曰士懐耿介之心不防恶木之枝恶木尚能耻之况与恶人同处乎】岂得漏秦相之骑乗故犯踈罗【史记秦始皇幸梁山宫望见丞相李斯车骑众弗善也或告丞相后损车骑始皇怒曰此中人泄吾语捕在旁者杀之】盗魏将之兵符自轻刑典【通鉴秦伐赵魏将晋鄙救赵次于邺公子无忌用侯生计説如姬窃兵符杀鄙夺其军以进】张防言出口驷马无追【邓析子一言而非驷马不能追一言而急驷马不能及】王秀转泄于人三章莫舍【左传言语漏泄职汝之由汉书髙祖约法三章】若潜谋讨袭理实不容漏彼诸蕃情更难恕【若此则大事宜寘罪】非宻既非大事法许准法勿论待得指归方可裁决通事舎人崔暹奏事口误御史弹付法大理防笞三十征铜四斤暹款奏事虽误不失事意不伏徴铜
　　崔暹风神爽俊词彩抑扬雅调踈通清音朗彻【上条既首述中书事此径就暹说起】裴楷之英姿肃肃朝野羽仪【晋书裴楷风神髙迈容仪俊爽时谓之玉人后为中书令班固幽通赋羽仪上京】魏舒之容止堂堂羣寮领袖【晋书魏舒文帝重之曰魏舒堂堂人之领防也】自可曵裾紫禁【汉书邹阳云何王之门不可以曵长裾谢荘宣贵妃诔收华紫禁注云王者之宫为紫禁或谓宫中为紫禁】伏奏青规【尚书敷奏以言汉书史丹为侍中諌元帝废太子顿首伏青蒲上应劭注云以青规地曰青蒲】助朝廷之光辉賛明时之喉舌【唐六典中书佐天子而执大政】芝泥发彩宣鳯藻而腾文【河图舜即位黄龙负图置舜前黄玉柙白玉检黄芝泥章曰黄帝符玺桉芝泥天子封玺所用】兰检浮香润龙缣而动色【河图白玉检○苏味道受啚温洛诗緑绮膺河检李峤拜洛诗千秋瑞检开初学记曰古者以缣帛依书长短截之名曰憣纸唐翰林志中书用黄白麻为纶命唐防要凡赦书等用白麻不用印○予按芝泥二句言印也兰检二句言麻也】岂容金马之对未被誉称【汉书公孙对策天子擢为第一待诏金马门】神羊之威俄闻奏劾【后汉书舆服志獬豸神羊也能别曲直楚王尝获之以为冠秦防楚以其冠赐御史服之】罚金既罹于踈网【汉书曰犯跸当罚金老子天网恢恢踈而不漏曹植责躬诗表天网不可重罹】辨璧无舎于明珠【抱朴子识珎者必拾浊水之明珠赏气者必采秽薮之芳蕙】过误被弹止当笞罪不失事意自合无辜【唐六典通事舎人宣读失句度用拾遗团句以助之谓之把麻汉书京房死后客星入市即无辜之騐】虽触凝霜【大戴礼隂气胜则凝而为霜崔篆御史箴简上霜凝】理宜清雪【清雪喻释也王子年拾遗记广延国常雨清雪】
　　门下省二条【汉谓之侍中寺晋给事黄门郎与侍中俱管门下事因谓之门下省】
　　给事中杨珍奏状错以崔午为崔牛防笞三十征铜四斤不伏
　　沉沉青琐【汉官仪黄门郎日暮入对青琐闱注云青琐戸邉青镂也刻为连琐文而青涂也】肃肃黄枢【卢谌宣徽赋杨朝隠于黄枢注云扬雄为黄门郎三叶不徙官】望重鸾司【初学记门下省唐改曰鸾台】任光龙作【尚书龙作纳言孔安国注云龙臣名潘岳赠陆机诗齐辔羣龙赞纳言】掌壶负玺歩顿于是生光【齐职仪汉孔安国为侍中掌御唾壶环齐要畧侍中古官也大驾出则负玺以从左思魏都赋习歩顿以升降】左貂右蝉揖譲由其动价【汉官仪侍中冠惠文冠左貂右蝉董已舆服志曰蝉取居髙饮清貂取内劲悍外温润意曹植赠王粲为侍中诗戴蝉珥貂】杨珍门承积阀【史记注明其等曰阀积其功曰阅】荣重搢绅【史记注搢挿也挿笏于绅】趋左掖之严凝【顔师古汉书注掖门在两傍如人臂掖唐书含元殿右曰宣政殿左右有两掖按门下省在左故称左掖】奏上台之清切【初学记唐龙朔初改侍中为东台在左按上台即东台也】出纳王命职当喉舌之官【毛诗出纳王命王之喉舌孔安国尚书注纳言喉舌之官】光阐帝猷佐处腹心之地【卢谌赠刘琨诗光阐逺韵王融曲水诗序绍清和于帝猷毛苌诗传可以制防公侯之腹心】恪勤之誉未出于丹闱【后汉书胡广恪勤职事尔雅宫中门谓之闱】舛缪之愆已尘于清宪【韵府羣玉何祯诏为秘书丞主者谬以为郎按主者罪管子正月之朔君乃布宪大夫皆受宪】马字防少尚惧亡身【汉书石建为郎中令奏事书下读之惊恐曰书马者与尾而五今乃四不足一获谴死矣注云马下曲者为尾并四防为四足凡五】人名不同难为逃责【后汉书王愔典选令吏唱名误以卢士深为士琛深自呼其名愔曰卢郎眀润所以加玉】准犯既非切害原情理或可容何者宁失不经宥过无大【此二句尚书大禹谟文孔安国注云仁爱之道也】崔牛崔午即欲论辜甲申甲由如何定罪
　　左补阙陈司制勅知勅书有误不奏輙改所改之次与元勑同付法不伏
　　陈缪司纶綍【北史薛道衡典司纶綍】沗掌枢机【唐书温大雅性周谨掌枢机务谢絶賔客】参详兰叶之文【河图黄帝徃视河洛见大鱼折澑而至泛白啚兰叶朱文以授于帝】宣越芝英之字【初学记古今篆文体有芝英书唐翰林志天子召学士于禁中草诏虽出宸翰所挥亦资检校谓之视草】拾遗补阙蹑山甫之清尘【应劭汉官仪侍中与帝升降拾遗补阙毛诗曰衮职有阙仲山甫补之续汉记隂识拜时进极言正议常慕仲山甫夙夜匪懈楚辞闻赤松之清尘】献可替否寻晏婴之胜迹【应劭汉官仪汉置散骑及中常侍各一人献可替否也左传曰晏子曰君所谓可而有否焉臣献其否以成其可君所谓否而有可焉臣献其可以去其否】设令鱼鲁纰缪理合上闻【抱朴子书字之讹有写鲁为鱼帝为虎】豕亥参差无疑下断【家语有人读史云三豕渡河子夏曰乙亥渡河校之果然】岂容斟酌圣意加减繇言【晋挚虞尚书箴阐我王繇王繇允塞】用寸管以窥天【庄子用管窥天不亦小乎释三藏法师传寸管不可窥天小蠡难为酌海】持小瓠而测海【东方朔答客难以蠡测海张晏注云蠡瓠瓢】未经上白【广韵白告也】輙敢雌黄【韵府羣玉古人写书用黄纸有误以雄黄灭】定字虽复无差据罪终湏结正八十之杖自作难逃三千之条【尚书五刑之属三千】理宜明罚【文子臯陶为大理天下无虐刑周易明罚勑法】
　　公主二条【周天子嫁女于诸侯不自主婚必使诸侯同姓者主之故谓之公主】
　　永安公主出降有司奏礼钱加长公主二十万【汉书帝女为公主帝姊妹为长公主】造第宅所费亦如之羣下有疑
　　金机札札灵婺皎防于云间【文选古诗皎皎河汉女札札弄机杼注云札札机杼声左传曰有星出于婺女杜预注云星占婺女为既嫁之女织女为处女谢灵运咏牛女诗云汉有灵匹】银汉亭亭少女倭迟于巽位【初学记天河谓之天汉亦曰银汉按少女即星占处女也毛苌诗传倭迟歴逺之貌周易巽东南也陆机拟古诗织女东南顾大戴礼夏小正云七月初昏织女正东而向】故潇湘帝子乗洞浦而扬波【谢朓诗潇湘帝子防山海经洞庭之山帝之二女居之常防于江风交潇湘之川郭璞注云二子防戱能令风波之气共相交通言其灵蠁也许氏説文浦水濵也按洞浦洞庭之濵也呉越春秋子胥死吴王投之江子胥因随流扬波成涛激岸】巫峡仙妃映髙堂而散【山海经丹山西即巫山帝女居焉其间首尾一百六十里谓之巫峡宋玉髙堂赋序先王之防髙堂梦一妇女王幸之去而辞曰妾在巫山之阳髙堂之岨朝为行云暮为行两张景阳咏懐诗云乖雨散心乎怆而按散雨即雨散是离絶意梁张率长相思诗羙人之逺如雨絶】公主秾华发彩【毛诗何彼秾矣唐棣之华郑元笺云喻顔色羙盛】舜蕚延祥【毛诗有女同车顔如舜华郑元毛诗笺承华者蕚也】六珈玉歩之辰【毛诗副笄六珈孔頴逹正义曰珈笄餙六珈餙之有六左传若歩玉趾】百两香飞之日【毛诗百両将之毛苌诗传百両百乗也初学记张文恭七夕诗云路七香飞杜阳编汉唐公主下降乗七寳歩辇四靣缀香囊贮辟邪香瑞麟香皆异国所献】三公主婚【春秋指掌碎玉天子嫁女秦汉以来使三公主之故呼公主】鹓鸾接羽【唐牛鳯受图温洛诗微臣矫弱翮抃舞接鸾鹥】百枝灯烛光沁水之田园【汉书金枝秀华注云金枝铜灯百二十枝晋孙惠百枝灯赋晔若云亭烂已星布后汉书窦宪女弟立为皇后宪恃宫掖声势夺沁水公主园】万转笙竽杂平阳之歌舞【汉书孝武卫皇后字子夫为平阳公主善讴者帝过平阳公主讴者进独悦子夫得幸陈周譲长笛诗气吐平阳坞隋李徳林夏日诗舞袖冠平阳】玲珑玉佩振霞锦于仙衣【汉武内传上元夫人带六出火玉之佩王子年拾遗记嶿支国贡列堞锦文似云霞覆于日月唐书司马承祯庐天台睿宗召之问道锡霞文帔】熠燿花冠防星珠于寳胜【汉武内传上元夫人戴九星灵芝夜光之冠山海经昆仑之邱有人戴胜名曰西王母郭璞注云胜玉胜也妇人首餙】飞鸾镜匣向满月以开轮【唐李义山诗舞鸾镜匣收残黛异苑賔王一鸾三年不鸣夫人曰闻见类则鸣悬镜照之覩影悲鸣】仙鳯楼台映浮云而写盖【唐李公主诗仙女鳯楼期列仙传萧史善吹箫秦穆公以女弄玉妻焉遂教弄玉吹作鳯鸣鳯来集公为作鳯台一旦飞去　按向满月开轮言镜之光明映浮云写葢言台之髙盛】防珠分态江姊为之含嚬【韩诗外传郑交甫过汉臯遇二女佩两珠交甫请佩二女觧与之去十歩佩亡女亦不见张衡南都赋防女弄珠于汉臯之曲郭璞江赋江妃含嚬而緜眇】飞箭成婚天公为之蹙笑【仙传拾遗王公与一玉女投壶箭有不入者天为之嘻嘘注云嘻嘘开口而笑神异经东王公与玉女投壶设有不接天为之笑开口流光金电是也】肃雝之制湏异常伦【毛诗小序何彼秾矣羙王姬成肃雝之徳　梁江淹杂诗髙步超常伦】筑舘之规特优恒典【春秋筑王姬之舘于外沈约宋书譲尚公主表云荣出望表恩加典外】小不加大必上下和平卑不凌尊则亲踈顺序【左传少凌长小加大逆也】先帝女之仪注旧有章程山公主之礼容岂容逾越【春秋考异邮餙礼容成文法左传逾越险阻】
　　长阳公主为子求内官亲得侍卫
　　山阳分辉若木【大荒经洞野之山有赤树名曰若木髙诱淮南子注若木端有十日状如莲华谢庄月赋嗣若英于西溟】浪咸池【咸池星名史记咸池曰天五潢五帝居舍也凡宗室之家皆谓之天潢魏王固表防天潢】七襄之驾既严【毛诗跂彼织女终日七襄郑元笺云襄驾也驾谓更其肆也从旦至暮七辰一移因谓之七襄初学记王微七襄怨诗藻帐越星波玉餙度云川】万金之礼斯盛【公主出降有此盛礼上条永安公主礼钱二十万是也】张敖勲旧窃汤沐之微滋【汉书宣平张敖尚惠帝姊鲁元公主有女惠帝既立吕太后欲为重亲以公主配帝汉旧仪皇同皇太后各食三十县曰汤沐邑】窦固名宗霑脂粉之余润【东观汉记窦氏一公两侯二公主自祖至孙官府廐第相望虽亲戚功臣莫与为比述异记呉宫西施浴处因名脂粉塘　按张敖窃汤沐防滋谓其女配帝为皇后窦固霑脂粉余润谓祖窦融封公父穆尚内黄公主固又尚温阳公主甚见尊贵也】但任人以噐有国之大经官不私亲前王之令范【古者任官如此可妄求耶】拜官牀下时闻丞相之男【汉书张禹成帝朝丞相有疾帝自临问之禹有少子在侧目之帝知其意即禹牀下拜为黄门郎】乞卫宫中惟允左师之息【战国策左师触龙谓赵太后曰老臣贱息愿令补黒衣之类以卫王宫太后曰敬诺注云息子也】燕王之请身入侍竟不从依【汉书燕刺王旦武帝第三子也卫太子败上书求入卫帝怒下其使狱由是恶旦】舘陶之为子求郎终无允许【后汉书舘陶公主为子求郎明帝不许曰郎官上应列宿是以难之】若有言有行胡越可以正除【郑元论语注言行如此虽不得禄亦同得禄之道邹阳狱中书意合则胡越为昆弟由余子臧是也】无徳无功昆弟寜容滥及【周礼以徳诏爵以功诏禄左传武王之母弟八人五叔无官】宜铨其器识【唐书士之致逺者当先器识而后文艺】察其亷能待得实才方可详择
　　御史台二条【御史之名周官有之秦汉始为紏察之任所居之署谓之宪台】
　　御史王铨奉勑权衡州司马钟建未返制命輙干他事觧来阳县令张泰泰不伏
　　栖乌之府地凛冽而风生【汉书朱愽为御史大夫其府列栢树常有野乌数千栖宿其上唐李白大猎赋寒气凛冽晋书传元毎有奏劾或值日暮捧白简以待旦台阁风生】避马之台气威棱而霜动【后汉书桓典为侍御史常乗骢马京师畏之曰行行且止避骢马御史谢灵运晋书汉官御史为宪台汉书武帝谓李广曰威棱慑于邻国李竒注曰神灵之威曰棱】惩奸疾恶实籍严明肃政弹非诚宣允列【杜祐通典御史风霜之任北齐书御史台掌紏察弹劾】王铨位参持斧【汉书武帝遣暴胜之为直指使者衣绣持斧】职在埋轮【后汉书张纲为御史埋其车轮于洛阳都亭遂奏大将军梁冀罪恶】履暴胜之清徽【注见持斧】乗葛豊之雅烈【后汉书诸葛豊特立刚直刺举无所避京师语曰间何阔逢诸葛】冠施铁柱贵戚伤心【汉官仪御史冠法冠以铁为柱言其审固不挠】花发绣衣奸豪敛手【汉书武帝时有绣衣直使者注云衣以绣者尊宠之也后汉书鲍永鲍恢抗直不避权贵光武尝曰贵戚且敛手以避二鲍】近辞端右【唐书侍御史号台端人称之曰端公】逺届衡阳【淮南子至于衡阳注云衡山之阳】聮翩紫葢之峯【魏曹植白马篇白马餙金覊聮翩西北驰初学记衡山有三峯其一曰紫葢】迢递苍梧之野【山海经南方苍梧之邱汉书有苍梧郡稽康琴赋指苍梧之迢逓】但御史推覈受委非轻【黄石公隂谋秘法荧惑大之精御史之象主禁令刑罚收捕纠正】有罪必绳无幽不察【唐台仪御史察微隠之罪】神羊竦角必触邪人【后汉书獬豸神羊能别曲直神异经獬廌性忠而邪则触之唐太和勑宪官之职在指佞触邪】隼鸷惊飞先驱恶鸟【礼记月令季夏行冬令则鹰隼蚤鸷李善文选注鸷击之鸟通呼曰隼许氏説文鸷击杀鸟也从鸟执声取其执服众鸟吕望六韬鸷鸟将击卑飞敛翼唐苏味道赠御史诗难当击隼去复覩落雕归魏曹子建集有恶鸟论恶鸟谓枭也】推钟建之罪特奉繇言举张泰之辜无亏格式正当直指【汉书暴胜之为直指使者】岂是辄干准犯量科宜从觧退
　　御史严宣前任洪洞县尉日被长史田顺鞭之宣为御史弹顺受赃二百贯勘当是实顺诉宣挟私弹事勘问宣挟私有实顺受赃不虚
　　田顺题舆晋望【后汉书河北刺史周璟辟陈蕃为别驾题其舆曰陈仲举座唐书开元中定天下州府为六雄十望十按晋望是晋之望州以洪洞在晋】譲佩汾阳【晋书吕虔有佩刀人相之以为必登三公可服此刀虔譲别驾王祥曰卿有公辅之器故以相赠汉书汾水出汾阳北山按唐有汾州后有汾阳军顺葢汾州长史云】作贰分城【古诗咏太守云四十专城居按顺为长史羣贰故称分城】参荣半刺【唐杜甫长史诗半刺已翺翔晋庾亮荅郭豫书别驾旧与刺史别乗居刺史之半　按秦置郡丞以佐守在邉为长史汉设别驾至唐髙宗乃改别驾为长史夫田顺长史也故判中与别驾事通用】性非卓茂【后汉书卓茂迁宻令有言所部亭长受米肉茂笑而不咎】酷甚常林【魏畧常林性严为少府檛吏不胜其痛嚾呼嗷嗷】鞭戚以振威【吕氏春秋晋王承为东海吏录一犯夜人云从师读书不觉日暮承曰鞭挞寗戚以立威名非政理之本送令归家】辱何防而逞志【魏志太祖性严掾属公事徃徃加杖何防常蓄毒药誓死无辱是以终不见及　此四句形容田顺鞭严宣】严宣昔为县尉【事文类聚汉大县两尉小县一人】雌伏乔元之班【后汉书赵温汉曰大丈夫当为雄飞焉能雌伏续汉书乔元补洛阳尉与南阳太守陈球有隙及为司徒荐球为廷尉】今践宪司【五代防要御史执宪之司】雄飞杜林之位【东观汉记杜林为侍御史先与郑兴同寓陇右后乃荐兴为大中大夫○按四句借乔元杜林以明严宣自县尉迁御史且二人俱荐旧者何尝计恩怨】祁奚举荐不避亲讐【左传祁奚请老晋问嗣焉称觧狐其讐也又问焉对曰午也可君子谓祁奚能举善矣称讐不为謟立子不为比韩非子忠臣举贤不避仇讐】鲍永绳愆寜论贵贱【后汉书鲍永以事劾赵王良朝廷肃然】许扬大辟【尚书大辟之罪其属二百】讵顾防嫌振白鹭之清尘糺黄鱼之浊政【唐台仪御史以鹭羽餙车以白鹭见水中鱼象御史察防隠之象按黄鱼即泉中鱼谓在黄泉之中明微隠意又郭璞注尔雅云江东呼鳣为黄鱼】贪残有核【毛诗小序贪残有位】赃状非虚此乃为国锄防【春秋合诚图诛锄民害】岂是挟私弹事二百镪坐【汉书注镪钱贯也】法有常科三千狱条刑兹罔舍
　　尚书都省二条【尚书秦官也在殿中主发书故号尚书北齐立尚书省唐因之】
　　左司郎中【唐于尚书省设左右司郎中二人】许鉴饮酒停制勑依问款称遇霍乱不得判署遂失机
　　锵锵防府【周礼司防郑元注云防大计也司防主天下之大计若今之尚书荀绰晋百官表注尚书为文昌府】掌北斗之玑衡【后汉书李固上书云国家有尚书犹天有北斗斟酌元气尚书在璿玑玉衡】肃肃礼闱【任昉王文宪集序出入礼闱李善注云崇礼门即尚书上省门建礼门即尚书下舍门尚书省二门名礼故曰礼闱】握南宫之枢奥【南宫星名主郎官汉书天文志南宫二十五星韵府羣玉汉建尚书百官府曰南宫杜甫诗南宫吾故人旧注以南宫为礼部非也韵府续编唐开元中谓尚书皆为南省礼部郎中掌省中文翰谓之南宫舍人】是称仙宇【司马彪续汉官志尚书省在神仙门内初学记衡山有仙宇】实号文昌【初学记天文志斗魁六星曰文昌宫荀绰云尚书是谓文昌天府唐书职官志唐改尚书省为中台亦曰文昌台】虞书典百揆之宗【尚书纳于百揆孔安国注云揆度也孔頴逹正义云百揆官名纳舜于此官也】周礼统六卿之职【周礼乃立天官冡宰掌邦治郑司农云邦治谓揔六官之职　按百揆者揆度庻政之官惟唐虞有之犹周之冡宰也】许鉴位膺列宿【后汉书郎官上应列宿】职绾通班【许氏説文绾系也隋书梁武定九品十八班注云即通班也刘子元忤时论仆少小从事早蹑通班】揔八座之繁司【初学记光武分尚书为六曹并一令一仆射谓之八座】承万几之要务【后汉书尚书敷奏万几】端标指影检局亏违置治和钧纠绳稽失【言郎中职当如此张璠汉记左雄为尚书令立限年法在位者各自肃晋中兴书卞壸为尚书令奏王专任无敬举朝惮壸】举宏纲于乌网则万目皆张振修领于狐裘则千毛自整【魏志崔林议考课之法万目不张举其纲众毛不整振其领惟在守一勿失而已】兢兢戒慎尚有差违【尚书兢兢业业孔安国注兢兢戒慎业业危惧】翼翼小心仍忧失坠【毛诗小心翼翼太公金匮汤之居人上翼翼乎惧不敢息】岂得不存防肃【尚书防作肃东观汉记窦融有子年十五教以经艺欲令防肃畏士恂恂于道】自纵荒淫【汉韦敬讽谏诗序荒淫不遵道】放旷鹦鹉之杯【刘昆荅卢谌诗序近嘉阮生之放旷薛道衡戱塲诗共酌琼苏酒同倾鹦鹉杯南州异物志鹦鹉螺状如覆杯头如乌头向其腹视似鹦鹉故以为名】淹停鳯凰之制【陆邺中记石季龙有诏书用五色纸啣于木鳯凰口中侍人放数百丈飞绳展转而下】恪居官次异文惠之勤公【左传敬防朝夕恪居官次杜预注云次舍也魏志髙柔字文惠为令史夙夜匪懈拥膝抱文书而寝】职务不修同景山之中圣【魏志徐邈字景山为尚书郎沉醉赵逹问以曹事邈曰中圣人逹白太祖太祖怒鲜于辅曰醉客谓清者为圣人浊者为贤人邈醉言耳得免】绐云霍乱未可依凭滞失机宜理从眀宪
　　令史【掌吏籍尚书六部通设唐书张元素为隋刑部令史太宗问卿仕隋何官元素耻之】王隆毎受路州文书皆纳贿钱被御史弹付法计赃十五匹防绞不伏
　　王隆忝沾趋吏【慎子趋事之有司贱也】幸列胥徒【周礼注胥有才智为什长徒给使役故一胥十徒也】禄虽给于斗储【左思咏史诗外望无寸禄内顾无斗储】官未阶于尺木【赵晔献帝春秋龙欲腾翥先阶尺木敖英緑雪亭杂言段成式言龙头上有一物如慱山形名曰尺木龙无尺木不能升天】鸡卵之馔虽避嫌疑【史记茍变为吏食人二鸡卵衞侯弗用】鵞目之钱若为窥觇【裴子野宋畧泰始中通私铸一贯长三寸谓之鵞目钱】毎受一状皆取百文未申疵面之功【晋书赵孟为尚书令史善清谈面有疵防时人曰万事不决问疵靣】翻起黒头之患【杜甫诗逺愧梁江摠还家尚黒头注云摠在陈受尚书令京师防入隋归尚黒头其人心事可知宋文天祥诗黒头尔自夸江摠冷齿人能説禇公】猎青鳬之小利【杜祐通典魏道武制官诸曹走使谓之鳬鸭取飞之迅速】触骢马之严威【唐骆賔王诗骢马刑章峻汉书桓典为御史乗骢马语曰行行且止避骢马御史】因事受财实非通理枉法科罪颇渉深文宜据六赃式明三典【律书赃有六等周礼大司防掌建邦之三典】
　　吏部二条【吏部尚书周之天官卿也汉成帝置列曹尚书有常侍曹光武改为吏部曹主选举歴代不一唐兴屡有改革卒因之】
　　吏部侍郎【隋讳中不设郎中置侍郎唐因之开元后选试皆侍郎专之】山巨源奏称选人极多员缺全少等邑之色书判不公词学优长选号复少望请判事鉴镂词理酸寒者虽有等级十选并放
　　六卿分职【尚书六卿分职各率其属】百官总己【论语百官总己以听于冡宰】周开冡宰之司【周礼乃立天官冡宰郑元注云百官总焉则谓之冡山顶曰冡】汉列尚书之位【汉书百官表成帝罢中书官初置尚书注云尚主也主天子文书故曰尚书】铨衡万国不易其人【梁陆倕吏部郎表铨衡庻品声类苍颉篇铨称也所以称物也汉书衡平也】藻鉴九流古难斯任【李重吏部尚书箴序铨管九流品藻清浊杜祐通典分九品官谓之流内】在魏则荀攸鉴识毛玠公方【任昉王文宪集序毛玠之公方李重之鉴识今曰荀攸鉴识按魏志荀攸字公达钟繇言我毎思惟自谓无以易以咨公达辄复有过人意是其器识可知】居晋则裴楷清通王戎简要【晋书文帝时吏部缺问其人于钟防对曰裴楷清通王戎简要皆其选也】故能辕轮莫弃玉石咸收不求备于寰中【尚书无求备于一人】无滞才于天下【刘义庆世説钟防见王戎裴楷揔角曰后二十年此二贤当为吏部尚书冀是时天下无复滞才】宏词硕学不积功劳【沈约宋书名儒硕学多著作东观后汉书乡举里选必累功劳】浅见狭闻多求等级【北史孙搴学浅行薄常服棘刺丸李楷调曰卿应自足何假外求韵府羣玉级丝次第也一曰等级汉爵二十级隋李绍曰吾少无宦情岂以垂老求一阶半级】祗如视肉之軰【释氏法苑珠林惰慢篇引庄子曰人而不学谓之视肉学而不行谓之撮嚢今按庄子无此语】篌瑟莫分走骨之徒【走骨未详所出】狐狸讵辨【桓谭新论鄙人谓狐为狸以瑟为箜篌非徒不知狐与瑟乃不知狸与箜篌也】食梅衣葛无以暴其寒酸【鲍照东门行食梅常苦酸衣葛常苦寒】咀棃飡荼不足方其辛苦【释氏涅盘经诃棃勒果根茎枝叶实悉苦谢朓尚书省诗飡荼更如荠李善注云言虽遇飡荼之苦更同如荠之甘】鸷鸟累百不如一鹗之雄羊皮数千不如一狐之腋【史记赵简子曰鸷鸟累百不如一鹗又周舍死简子曰千羊之皮不如一狐之腋四句皆本之赵简子盖言选人虽多无出众者】镂氷之子万众不可滥収【汉桓寛塩铁论内无其质而外学其文若画脂镂氷费日损功】画饼之夫百选犹其堪总【魏志卢毓为吏部帝谓曰选举莫取有名名如画地作防不可啖也】自然私谒之门塞【毛诗小序无险诐私谒之心魏志毛玠典选举请谒不行荀子公道逹而私门塞】公平之路开【东观汉记袁安政令公平】长闻振鹭之飞【毛诗振鹭于飞毛苌传云振羣飞貌鹭白鸟也郑元笺云白鸟喻洁白之徳蔡邕释诲振鹭充庭】无复促牛之谤【寗戚相牛经角欲得细身欲得促晋书潘岳以在次宜为郎不得时山涛领选岳非之作謡曰阁道东有大牛王济鞅裴楷秋和刺促不得休和谓和乔也】
　　王岘山有防略觧行兵选司补拟神武军御史弹不应置而置选部为首岘山为从并仰处分
　　岘山素闲武略【吴志鲁肃拊吕蒙背曰吾谓弟但有武略今学识英博】早习戎昭【左传戎昭果毅魏志厐徳战死文帝防曰戎昭果毅蹈难成名】张良千里之谋【汉书髙祖称张良运筹帷幄之中决胜千里之外】陈平六竒之术【汉书陈平凡六出竒计】观丁父邓俘也楚王以为军师【锦嚢故事楚文王遇邓三甥劝邓侯除之曰事有机防至于噬脐虽悔何及弗听后邓果灭于楚　按此唯邓楚事也其邓俘云云则未详所出】李左车赵囚也韩信收其兵计【史记韩信破赵获李左车问攻燕伐齐从其防燕齐从风而靡】求贤为国进善无私【言选部职宜以此】压强敌而振威容安国家而利社稷【影説岘山可用】徴虽要籍准法勿论量事应机据条尤坐更宜审鞫【张晏汉书注鞫穷也谓穷问囚情也】方可裁科
　　考功二条【汉元帝时京房作考功法然其职不在尚书光武始以尚书曹主之】
　　考功郎中【魏初置歴代建革不一唐始复旧】吕讷奏比年奏考不求才行贪猥軰好行贿赂请托多有使勤劳清慎之徒不事行赇例应排摈若据部当考便成失鉴若不収劳效又是弃功请为安穏法
　　同力度徳【尚书泰誓文孔安国注云力均则有徳者胜】为政之大经【礼记中庸经纶天下之大经】明试以功【尚书舜典文孔頴逹正义云诸侯来朝明试之以要其功】经邦之上防【梁陆倕石铭谋协上防】三载考绩【舜典文孔安国注云三年有成故以考功】芳尘振于有虞六府孔修【尚书禹贡文蔡沈注云水火金木土谷六者财用所自出故曰府】懿范光于大禹故知激扬清浊【汉书賛命之臣靡激扬也尸子水有四徳扬清激浊义也】才行为先【后汉书士宜以才行为先不可纯以阀阅】黜陟幽明【舜典文孔頴逹正义云羣官惧黜思升各敬其事】勤劳是务【毛诗小序知臣下之勤劳】吕讷含香礼阁【尚书百官志尚书郎含鸡舌以其奏事荅对欲使气息芬芳也唐沈佺期寓直省中诗并命登仙阁通宵直礼闱　按阁称其省中也尚书省在崇礼门西故曰礼阁】染翰仙台【汉书仪尚书郎主作文书起草故称染翰梁主筠和刘尚书诗客舘动秋光仙台起寒雾　按尚书在汉称中台而尚书省在神仙门内故曰仙台】觉朱邑之亷名【汉书朱邑为大司农卒宣帝诏曰亷洁守莭其赐邑子黄金百斤以奉祭祀】知黄霸之尤异【汉书颖川太守黄霸以治行尤异赐爵闗内侯】恐贪猥之吏政以贿成【左传杜预注云随财制政】黩货之夫【左传黩货无厌】情随利动赠金蛇于梁冀【张璠汉记永昌太守刘君世铸黄金为文蛇以献梁冀】奔竞无厌【晋诸公讃传宣定九品未讫刘畴代之悉改宣法于是人人望品求者奔竞】献璧马于虞公【淮南子虞公好寳而晋献以璧马钓之】骄滛不息【尚书骄淫矜夸将由恶终】遂令浊滥之士却在上流清慎之徒【后周书裴夹清慎奉公】翻居下等苍蝇迷其黒白【魏曹植赠白马王诗苍蝇间白黒防巧令亲踈郑元毛诗笺蝇之为虫污白使黒污黒使白喻佞人变乱善恶也】素匠枉其丹青【周礼考工记几绘画之事后素功郑元注云素白彩也后布之为其易渍污也扬子法言爰变丹青注云丹青喻防】有蠧朝章【东观汉记太尉赵喜博逹事体明觧朝章】深惊物听试可询其政术察以亷能考殿最于锱铢【陆机文赋考殿于锱铢汉书注下功曰殿上功曰最】烛妍于水镜【梁武帝连珠水不以妍殊照】自然陈羣考课深明九品之宜【魏志陈羣为尚书制九品官人之法】严助恭勤尤奉三年之最【汉书严助拜防稽太守无善声武帝召之助恐上书曰臣助当诛愿奉三年计最】
　　诸州贡举悉有保明及其简试芜滥极多若不量殿举主或恐奸源渐盛并仰折中处分【按唐初以考功郎中监试贡举至开元末始移贡举于礼部】
　　进贤匡国【汉书郑当时闻人之善进之毛诗以匡王国】先典攸髙【邱迟与陈伯之书迷途知反徃哲是与不逺而复先典攸髙】求贤审官【毛诗小序求贤审官知臣下之勤劳】前王所重或学兼马郑【刘勰文心雕龙敷讃圣防莫若注经马郑诸儒之已精谓马融郑元】蕴万巻于胸中【梁书陶景读书万巻一事不知以为深耻】或业亚班扬【汉文帝典论论文孔融时有所善扬班俦也王僧逹祭颜光禄文文蔽班扬谓班固扬雄】包九流于掌内【后汉书称班固九流百家无不穷究王子年拾遗记苏秦张仪佣人写书遇圣人之文无题记则以墨画于掌内佛经皆悉了知如观掌内如是名为一切智慧】总斯羣艺乃应賔庭【周礼三年大比考其徳行道艺而兴贤者能者以礼賔之】岂得举不求才【后汉书邓禹毎有所举皆当具才】惟力是荐【左传惟力是视注云惟力是求余无所顾也朝野佥载崔湜为吏部侍郎掌选有选人曰某能翘闗负米湜笑曰若壮何不求选兵部答曰外议崔侍郎下有力者即得选】贡不求器【汉书匡衡才智有余经学絶伦贡之朝廷必为国器】惟赇是闻【晋书庾峻曰今山林之士利出一官商君谓之六蝎韩非谓之五蠧不闻徳譲惟爵是闻】徒招画饼之讥【见前吏部条注】终致举肥之谤【后魏书杨愔典选多以顔貌取人时谤云尚书典选似贫人买惟取大者天寳遗事明皇问李白天后朝任人如何白曰如小儿市惟栋肥大者】丝燕麦【抱朴子兔丝初生之根其形似通志大菊曰燕麦尔雅蘥雀麦郭璞注云即燕麦唐刘禹锡集兔葵燕麦动揺春风】竟是虚名【文选古诗虚名复何益】草狗泥龙【释氏宗镜録老子云天地不仁以万物为刍狗不仁者不恃仁徳也犹如草狗岂有吠守之能淮南子辟若嵗旱之土龙周庾信喜晴诗已欢无石燕弥欲弃泥龙又新睛诗云鷰燥还为石龙残更是泥】终非实用【后汉书明帝以冯衍才过其实抑而不用】鸡冠比玉乍可依稀【王逸玉部论或问玉符曰赤如鸡冠黄如蒸栗白如猪肪黒如纯漆玉之符也】鱼目参珠曽何髣髴【雒书秦失金镜鱼目参珠郑元注云金镜喻明道鱼目乱真珠也】贡人不充分数举主自合征科法有常刑【尚书则有常刑】理难逃责
　　司勲二条【周礼有司勲隋立司勲郎唐为司勲郎中掌官人之勲级】
　　洛阳人祁元泰贿司勲令徐整作伪勲挿入申奏大理断泰为首整为从泰不伏
　　止戈为武【左传夫止戈为武注云武字之义以止戈也】靖乱之嘉谋【左传君务靖乱尚书尔有嘉谋】致果为毅【尚书尔众士其尚迪果毅孔安国注云杀敌为果致果为毅孔颖逹正义云此二句左传文果谓果敢毅谓强决】安邉之茂轨畴庸命赏【周礼民功曰庸汉书畴其庸延及子孙注云畴等也功臣子孙袭封与先人等也】将酬犬马之功【史记丞相翟青曰臣不胜犬马心】书劳防勲【孔颖逹左传正义书劳与防勲一也王功曰勲事功曰劳】用答鹰扬之效【毛诗时维鹰扬后汉书陈龟曰臣无文武之才而忝鹰扬之任】祁元泰奸回是务【尚书崇信奸回】逞狙诈于千端【汉书狙诈之兵刘子宋有狙翁养狙曰与若芋朝三而暮四众狙怒曰朝四而暮三众徂悦】徐整干没为懐【汉书张汤为小吏干没注云干没射成败也】纵狼心于百变【左传狼子野心后汉书自是匈奴得志狼心复生】勲随笔注【南史恩幸传纸为铜落笔由利染】官逐贿成【左传政以贿成】将此白丁【魏志诏入粟赐爵白民输五百石白民犹白丁也】挿名黄绶【董巴舆服志四百三百二百石皆黄绶一采】虽复龙蛇共泽【左传深山大泽实生龙蛇】善恶斯殊【赵岐孟子注以前代善恶为明镜説苑齐侯问晏子为政何患对曰患善恶之不分】终是鸡鹤同羣【晋书嵇绍初入洛或谓王戎曰昨稠人中始见嵇绍昻昻然若野鹤之在鸡羣】是非交错【庄子彼亦一是非此亦一是非春秋元命苞交错同端也】整行诈业泰受伪勲两并日拙为非【尚书作伪心劳日拙孔安国注云为伪餙巧百端于心劳苦而事日拙不可为】一种雷同获罪【陆佃埤雅礼曰毋雷同雷震百里谓之一同】执行故造造者自合流刑嘱请货求求者元无首从【既同非则当同坐律所谓与者受者同罪是也】
　　前屯营将军防最犯赃觧官乃于懐逺军攷勲至上柱国司勲郎中崔仵奏最犯名教不合加勲左丞批【汉置尚书左右丞唐左丞判省事】士有百行可以功过相掩
　　防最素闲武略早习戎昭【吴志吕有武畧魏志厐徳戎昭果毅】经述爪牙之功【毛诗予王之爪牙】忝当心膂之寄【尚书作股肱心膂】不能恪勤在职【后汉书胡广恪勤职事】虑慎当懐【礼记君使其臣得志则慎虑而从之】俄担张武之赃【汉书张武受赂金钱】遽罢绛侯之职【汉书绛侯周勃免就相国】退从里闬【梁江淹恨赋敬通见诋罢归田里李善注云冯衍字敬通明帝以衍才过其实抑而不用左思蜀都赋里闬对出刘渊林注云闬里门也】屏迹丘园【周易贲于丘园王渊注云失位无应隠处丘园也】却扫处长门开闭无事【司马彪续汉书赵壹闭门却扫非徳不交】旧时廷尉徒有箴于故人【汉书下邳翟公为廷尉賔客填门及罢门外可设雀罗后为廷尉乃署其门曰一贵一贱交情乃见】昔日将军终见诃于醉尉【汉书李广屏居蓝田尝夜至亭霸陵醉尉诃止广曰故将军尉曰今将军尚不得行何故也】因兹结愤【应璩与刘公干书识真者所为愤结】展效邉荒申劲节于龙城【北魏书崔浩曰西方胡皆事龙神故名大防处为龙城】荡妖氛于鴈塞【盛之荆州记鴈塞北接梁州其间东西岭属天唯一处下朔鴈逹塞才度故名鴈塞】蒙轮竞进【左传诸侯伐偪阳狄虒弥建大车之轮之以甲以为橹楚辞皆竞进以贪婪】防距争先【刘渊林呉都赋注防距谓两人以手相按能防引之也】将宣百战之勲【战国防魏太子过外黄徐子曰臣有百战百胜之术太子曰愿闻之孙武子知彼知己百战不殆】以赎九章之罪【汉书萧何攟摭秦法取其宜于时者作律九章】郎中以徃愆名教功未可収左丞以今振其威劳堪补过曩虽贪财好色未亏吴起之名【史记吴起归魏文侯问诸李克克曰起贪财好色然用兵司马穣租弗能过也】盗嫂受金不掩陈平之智【史记陈平居家盗其嫂今受诸将金魏无知曰竒谋之士盗嫂受金何足疑乎】海浮小芥讵玷洪波【抱朴子王交所着文时有小疵犹邓林枯枝沧海流芥未昜贬也十洲记溟海无风而洪波百丈】玉隠防瑕何妨美寳【淮南子若珠之有纇玉之有瑕其小恶不足以妨大羙也陆瑁与暨艳书此乃汉髙弃瑕録用之时也】如愚浅见叙録为宜
　　主爵二条【左传晋文公作执秩注云执秩主爵秩之官北齐置主爵郎中唐初屡有改革卒复旧】主爵员外郎【员外郎隋置唐因之】梁璨奏左仆射魏宰无汗马劳御史大夫李嘉为佐命功并妄爵也请皆追夺
　　防茅建社【贾陆国语注防除也尚书徐州厥贡惟土五色孔安国注王者封五色土为社建诸侯则各割其方土与之使立社汲冡周书诸侯建大社于国中其遗谓东青土南赤土西白土北骊土中央冐以黄土凿取其方一靣上苴以白茅以土封之】剪桐开国【史记成王与叔虞戯剪桐叶为珪以封史佚因请曰遂封于唐周易开国成家】隆定鼎于昌基【帝王世记武王伐纣营洛邑而定鼎焉今洛阳西南洛水北有鼎中观是也左传武王定鼎于郏鄏卜世三十卜年七百】茂勤王之令典【左传周襄王出居于郑狐偃言于晋侯曰求诸侯莫如勤王左传蒍敖择楚国之令典】公侯珪组百代相仍【孝经援神契二王之后称公大国称侯谢灵运述祖徳诗临组乍不緤对珪寕肯分李善注云组绶属也緤系也古者封爵赐之珪璧执以为信瑞】带砺山河千秋不絶【楚汉春秋髙帝初封侯者皆赐丹书铁劵曰使黄河如带泰山若砺汉有宗庙尔无絶世唐中宗赏张仁愿制宜列河山之赏式崇带砺之荣】祗如吴邓四县东汉之功臣【后汉书光武大封功臣吴汉邓禹各四县】萧曹万家西京之佐命【东观汉记髙祖功臣萧曹为首汉书初封公臣大侯不过万家小者五六百户易干凿度代者赤兊黄佐命宋襄注云赤兑谓汉髙黄佐命张良也】莫不甘棠敷化光宣召伯之风【毛诗小序甘棠羙召伯也召伯之教行于南国】大树辞荣独擅将军之气【宋谢惠连陇西行谁能守静弃发辞荣后汉书冯异谦退不伐毎所止舍诸将论功异独屏树下军中号大树将军】魏宰智不动俗曽无汗马之勲【史记晋文公归国曰矢石之难汗马之劳受资赏汉书萧何曰何未有汗马之劳】李嘉谋不出凡讵展饥鹰之效【先贤传薛勤谓陈仲举父曰足下有不凡子魏志吕布求徐州收曹公不许曰譬如养鹰饥则为用饱则飏去】无功而禄不可励勲臣无徳而官如何奨朝士【周礼以功诏禄以徳诏爵左传无徳而禄殃也汉书爵禄者所以世磨钝朝野佥载唐杨烱毎呼朝士为麒麟楦曰今假弄麒麟者必修餙其形覆之驴上及去其皮还是驴尔言无徳朱紫何以异是】昔豕突命赏伪新于是覆亡【汉书王莾募天下囚奴为兵击匈奴号豕突狶猛加以厚赏官职潘岳西征赋由伪新之九庙汉书王莾定有天下号曰新】羊烂封侯更始由其防败【汉书更始时羣小滥受官爵长安语曰烂羊头封公侯】并为爵人失叙锡土无纲【礼记爵人于朝毛诗锡山川土田】宜遵操斧之柯【陆机文赋操斧伐柯取则不逺李善注云此喻见古人之法不逺】岂踵覆车之辙【韩诗外传不知为史视己成事前车覆后车戒后汉书覆车之轨其迹不逺】
　　羽林将军王畅薨无嫡子取侄男袭爵庻子告不合承
　　父昭子穆千龄不易之仪继祖承祧万代相承之道【周礼小宗伯辨祧之昭穆郑元注云祧迁王所藏之庙自始祖之后父曰昭子曰穆唐书古者谱系所以推序昭穆使百世不得相乱】若骨肉无爽鸤鸠之美克昌【礼记文王世子云骨肉之亲无絶也吕氏春秋父母之于子也子之于父母也此之谓骨肉之亲沈约安陆王碑一徳无爽毛苌诗传鸤鸠之养其子朝从上下暮从下上平均如一毛诗克昌厥后】血属不同【毛诗不属于毛孔颖逹正义云属者父子天性相连属言禀父之气也】螟蛉之子何寄【陆机毛诗防螟蛉者桑上小青虫也蜾蠃土蜂也取桑虫负之于木空中七日而化为其子】王畅名参骁卫【文献通考汉有骁衞将军隋唐以来置骁卫府】职绾羽林【汉书武帝初置羽林骑韵府羣玉天有羽林大将军星故以名武官】俄风烛之灾【任昉王文宪集序悲教义杜甫诗注晋阮瞻元日防亲友曰人生如风中烛樽酒何必拒其满】近絶蒸尝之嗣【尔雅秋祭曰尝冬祭曰蒸郭璞注云甞新谷进品物也】弃其庻子收彼侄男意既不保其家【呉志诸葛瑾之子恪瑾谓非保家之子毎以忧戚】神必不歆其祀【左传神不歆非类民不祀非族】故荀顗令君子之子【魏志荀彧字文若号荀令君为尚书令晋书荀顗字道眀彧之子为侍中三礼图君子者大夫及公子之嫡妻之子】珠玉相辉【后汉书孔融谓韦元将兄弟为防珠呉志孙权谓诸葛恪为蓝田之玉　按荀彧为尚书令顗为侍中子能继父是为珠玉相辉】韦元成丞相之苖【史记韦贤位至丞相第二子元成亦至丞相应劭汉官仪大司徒李固公族之苗】芝兰逓茂【刘义庆世説谢太傅问子侄何预人事车骑荅曰譬如芝兰玉树使生于阶庭　按贤及其子元成俱位至丞相是谓芝兰逓茂】枚臯孽子不废光门【汉书枚臯者乗小妻之子也上书北阙拜为卿诗话妾之子曰孽】裴秀旁生无妨贵族【晋书裴秀清俊母卑贱大母毎令进食于客客见之皆起母曰贱人也客曰当为子故大母知之竟不复使毛诗苞有三孽注云孽旁生萌孽也】三鳣之室银黄所以挺生【后汉书杨震有鹳雀啣三鳣集堂前都讲曰鳣者卿大夫服之象先生自此升矣按旧注云震后四代三公皆佩银黄事文类聚杨璞懐银黄垂三组夸乡里注云银银印也黄金印也】七貂之门金紫于焉间出【晋左思咏史诗七叶珥汉貂三辅故事金日防有忠勤之节七叶侍中汉官仪侍中左貂右蝉事文类聚蔡泽谓其御曰懐黄金之印结紫绶于腰四十三年足矣汉官仪御史大夫金印紫绶汉书公孙賛异人间出】侧男自湏绍【按侧男侧室之子妾出也】犹子不合承宗【礼记兄弟之子犹子也】诈袭者处以徒刑应续者宜从改正
　　户部一条【戸部虽地官之任考其縁袭合出于度支度支计筭之官本周礼之司防云】戸部侍郎【隋置民部侍郎唐改曰户部庙讳故也】韦珍奏称诸州造籍脱落丁口租调破除倍多常嵗请取由付法依问考使皆言春疾疫死实多非故为踈漏
　　虞书五教实委司徒之官【虞书舜典契作司徒敬敷五教在寛】周礼六卿爰开地官之位【呉澂周礼注六官之长为六卿郑元周礼注象地立官地者载养万物文献通考初户部居礼部后武后改置天地四时之官以户部为地官由是居礼部前】莫不织成都邑【礼记诗云国家以宁都邑以成】编缉甿黎【晋书百姓歌曰惠我甿黎】设九土之纲维【宋玉登徒子好色赋周覧九土李善注云九土九州之土后汉书为国纲维】成四方之管辖【诗话管以冒毂辖以链轮二者金为之】班固申犬牙之制【班固汉书髙帝王子弟地犬牙相制释义云言境土交接若犬牙不正相当而相衔入也】疆场绮分【班固西都赋堤封五万疆埸绮分】应论马齿之规【应璩诗九州相错杂相次如马齿】井田鳞次【班固西都赋沟塍刻镂原隰龙鳞李尤辟雍赋攅罗鳞次】戸标九等【唐制九等攸辨百姓以亲】俱陈万国之图【左传禹防诸侯于涂山执玉帛者万国】人有十伦【按左传人有十等礼记祭有十伦此一句合二处而成】并挂三年之籍【周礼三年则受国之比要郑司农注要谓其簿贾公彦防云簿若今之造籍戸口田宅俱陈于簿也】岂容丁口脱漏任意踈遗租调破除恣情抽减【新唐书食货志租庸调之法以人丁为本开元以后戸籍乆不更造人丁转死田亩卖易贫富升降不实】遂使厫庾顿乏【石氏星经天仓六星在娄南仓糓所蔵南三星天庾积厨之所】帑藏皆空【东观汉记更始至长安帑藏安堵如故许氏説文帑金帛所藏也天文要集离珠为藏府在湏女北天积者天子藏府也】军兴于是缺支国用由其不足付法科罪仍敢薄言依问欵辞咸推遘厉【郑周礼注厉疫气不和之疾也】否终则泰造化之常图福谦害盈幽眀之极数【此以周易理数推之疫死事亦必有】魏文帝修书永叹念亲故之凋亡【魏文帝与吴貭书昔年疾疫亲故多罹其灾徐陈应刘一时俱逝】刘孔才矫制征兵促黎元之残丧【魏志刘劭字孔才着人物志百篇其曰矫制征兵未详其事】荐臻不息僵相仍遽利人符【释氏辨正论运祚修短虽曰天命兴替延促抑亦人符】多编鬼録【魏文帝书观其姓名已为鬼録】生者固疑存附死者难以执留灾异不拘案宜从记
　　工部一条【周礼冬官其属有考二掌百工之事至隋立工部尚书唐因之】
　　工部员外郎赵务支蒲陜布供渔阳军幽易绢入京百姓诉不便务款布是麄物将以供军绢是细物宜贮官库
　　赵务鸣鹤登朝【周易鸣鹤在隂其子和之刘渊林魏都赋注近世王者听政殿后有鸣鹤堂梁萧子题日出东南隅行十五张内侍十六贾登朝】含鸡伏奏【见上考功条注】转筋之敏未见称竒【西京杂记曹元刘善算回筋知二国之粟不差升斗也】聚米之能无闻播美【后汉书马援聚米为山谷光武谓虏在吾目中矣】张仓之善算国用讵肯留情【汉书张仓为计相善筭故令主郡国上计】冯勤之巧计军储曽何介意【后汉书冯勤八歳善计注云善计善筭术也】廻长作短异赵逹之精心【呉志赵逹周思精宻治九宫一筭之数无不中效】变近成遥殊顾谭之屈指【吴志顾谭为节度毎省中书未尝下筹徒屈指心计尽发疑谬】蒲陜之布却入渔阳幽易之缣【韵书缣细绢也】反归闗陇同北辕之适越【释氏卜门辨惑论北辕适越相去不亦渐遥哉是犹适越者指沙汉而遵途】类东走之望秦【淮南子狂者东走逐者亦东走东走则同所以东走则异释氏甄正论方悟非狂东走之弊】人之情乎繄独无也【左传繄我独无注云繄与抑同语词也丘迟与陈伯之书云将军独无情哉】细绢称以纳库麄布贮以充军非直运者苦劳抑亦兵家贾怨宜从削黜【汉韦孟讽諌诗轻此削黜】以肃愚顽
　　仓部二条【仓部即周礼仓人之任也魏晋而下并有仓部郎中唐因之】
　　仓部郎中胡敬称内外官禄准令据阶级有费仓储望请凖见任官品级极为禆益未知可否
　　氷霜凛冽白璧不可以御形水旱灾危黄金不可以适口【韩诗外传黄金白璧寳之至也汉书晁错曰珠玉金银饥不可食寒不可衣明君贵五谷而贱金玉】故饥者念食不崇抵鹊之珍寒者思衣不贵灵蛇之寳【文子圣人食足以充腹接气衣足以葢形御寒汉桓寛塩铁论南越以孔雀珥门戸昆山璞玉抵鸟雀魏曹植与杨徳祖书人人自谓握灵蛇之珠洞防记涂云国有青蛇产珠色光白】珍台闲舘不可以无膳而存【扬雄甘泉赋天子穆然珍台间舘】金城汤池不可以无粟而守【韩非子金城汤池非粟不守汉书神农之教曰石城十仞汤池百歩而无粟弗能守也】祗如给禄给俸具在朝章准阶准官俱编甲令岂容謟佞之軰曲路邀名趋竞之徒僻涂生巧【言禄俸官阶有定制不可妄求而得】窥测人主汲黯由其靣折【汉书汲黯好靣折】割剥黎元桑羊以之腰斩【汉书桑羊笼尽天下之利时求雨卜式曰烹羊天乃雨】我国家咸有一徳【尚书惟尹躬暨汤咸有一徳】法无二门【管子权不两错政不二门】动必依绳【毛诗其绳则直孔颖逹正义云依此绳直起而筑之文子圣人以仁义为凖绳中绳之谓君子不中绳之谓小人】言不逾矩【论语所欲不逾矩马融注云矩法也】比成王之制度令出惟行【尚书周官云王考制度曰慎乃出令令出惟行弗惟反】则大舜之温恭朕言不再【尚书舜典云温恭允塞大禹谟云朕言不再】胡敬识非稽古【尚书若稽古帝尧东观汉记郭丹稽古含经】学未知今【后汉书冯异遗李轶书云愚闻明镜所以照形徃事所以知今】作聪明而乱旧章【尚书无作聪明乱旧章】恃薄才而隳正法南山之峻宁资覆篑之饶【杨烱少姨碑北临恒碣犹如聚米南望荆衡才同覆篑抱朴子凌霄之髙非一篑之积】东海之津何借操瓠之润【见上门下省条注】请仍旧贯【论语仍旧贯郑元注云贯事也】无替前规【王俭禇渊碑自此厥后无替前规　按南山之峻以下言国家盛大何用小省以补之当因旧事以守定法】
　　沧瀛等州申称神龙元年百姓遭水奉防贷半租供渔阳军许折明年又遭涝免无租可折至三年百姓诉州以去年合折不计百姓不伏事
　　沧瀛等州频遭水涝泥牛转盛滂沛成河【广州记欝林郡有石牛嵗旱泥背即雨洗背泥尽即晴】石燕争飞霖霪变浦【湘中记零凌山有石燕得风雨则飞如真燕】当时奉防令贷半租此日蠲科仍闻款诉准防有明年之语据条无三年之文以此狐疑【楚词注狐多疑而善听河氷始合听其下不闻水声乃敢】莫能决【史记决定诸疑断以蓍】明年复涝乃是折空后岁总征元无折处菖蒲去蚤虱而蚰蜒竟来【淮南子昌羊去蚤虱而来蛉穷除小害而致大贼注云昌羊菖蒲也蛉穷蚰蜒入耳之防也】石止龋痛而牙根遂折【陶宏景木草注石以疗牙痛多即裂齿是伤骨之证而云坚骨齿诚为疑也○按药名有青黄白黒绛五种龋齿蠧也元年许折明年无租可折乃是折空至三年乃合前二年总征是谓元无折处夫许折若小便而总征乃大害故以菖蒲石事喻之】所益全少所损愈多征一丁之半租招百姓之深怨是则国家之信不及于豚鱼【周易中孚豚鱼吉孔颖逹正义云信发于中谓之中孚鱼者虫之隠豚者兽之防人主内有诚信虽防隠之物信皆及矣莫不得其所而获吉】王者之仁不流于行苇【毛诗小序行苇忠厚也周家忠厚仁及草木瑞应图驺虞仁兽王者恩及行苇则见】得原失信文公之所不为【左传晋侯围原命三日之粮不降命去之谍出曰将降矣军吏请待之公曰信民之所庇也得原失信何以庇民】献鼎弃言展季由其未许【刘向新序齐攻鲁求岑鼎得而疑之曰栁下恵以为是请受之栁下恵难之鲁乃以真岑鼎徃栁下恵可谓守信矣释义栁下恵姓展名禽字季居栁下而施徳恵因以为号】有家有国乍可去食而去兵【论语去兵去食无信不立孔安国注云治邦不可失信】大车小车不可无輗而无軏【论语人而无信大车无輗小车无軏邢昺防云此为无信之人作譬也】譬如洞庭之屿彭蠡之湖添只鴈不为之多去双鳬不为之少【陆佃埤雅扬雄云江湖之崖渤澥之岛乗鴈集不为之多双鳬飞不为之少言双鳬乗鴈未足以为増损也葢谓国家大矣一州之租或折或徴何足计也讵宜失信于民】货藏天下何必前征而后征物寄人间终是楚弓而楚得【韩诗外传晋平公藏货之台烧公子晏贺曰臣闻王者藏于天下今天降灾于藏台君之福也家语楚共王出逰亡其乌号之弓左右请求之王曰楚人失弓楚人得之又何求焉○盖谓租本国家之租在民在官一也何必征之民而藏之国】元贷未折许折还征涣汗发而却收【周易涣汗其大号汉书刘向封事云号令如汗汗出而不反今出令而反是反汗也】丝纶抽而复返【孔頴逹尚书正义序丝纶之动不可不慎】四方取则百姓何凭政在养民理从矜折【葢谓王者之令天下之所法程而民依凭之矧国家以养人为本也据理自当矜悯准折方为正】










　　龙筋鳯髓判巻一
<子部,类书类,龙筋凤髓判>
　　钦定四库全书
　　龙筋鳯髓判巻二　　　唐　张鷟　　撰
　　明　刘允鹏　注
　　礼部二条【礼部周之春官也魏晋而下置祠部至隋而为礼部尚书唐因之】
　　礼部奏海州朱鴈集岐州奏白麟见及荐郊庙二项俱无空信州申未知合附以否
　　典朕三礼大舜委于姜夷【尚书舜典云有能典朕三礼佥曰伯夷孔安国注云天地各之三礼伯夷臣名姜姓】分勑六卿成王任于宗伯【尚书成王作周官曰六卿分职宗伯掌邦礼】建兹嵗首【梁元帝繤要正月孟春亦曰首嵗】实曰春官【郑元周礼注象春所立之官也】敦叙九族之亲【尚书臯陶谟曰惇叙九族孔安国注云九族髙祖至孙之亲也】钦若五常之教【尚书敬敷五教孔安国注云五教五常之教也】祀地郊天之典举其宏纲朝日夕月之仪撮其机要【周礼两圭祀地四圭祀天郭璞天地图讃天地肆瘗郊天致礼贾谊新书三代之礼春朝朝日秋暮夕月所以明有敬也孔安国尚书序举其宏纲撮其机要】岐州俯邻八水【戴延之西征记闗内八水泾渭防浐涝潏澧滈】斜瞻鸑鷟之峯【国语周之兴也鸑鷟鸣于岐山】海部近控三山【王子年拾遗记海中三山形如壶谓方丈蓬莱瀛洲】廻瞰鲸鲵之穴【许氏説文鲸海大鱼也雌曰鲵雄曰鲸庾阐海赋鲸鲵蕴而乍见木华海赋或屑没于鼋鼍之穴】陈敬所奏瑞鴈翻朱薛泰申文祥麟孕素【此説本题朱鴈白麟也汉书武帝行幸东海获赤鴈幸雍祠五畤获白麟作朱鴈白麟之歌】赩丹霞于日羽晃若朝轮【此形容瑞鴈翻朱毛苌诗传赩赤色貌家语赤羽若日列子日出如车轮】晶白雪于霜毛皎同秋练【此形容祥麟孕素孔稚圭北山移文度白雪以方洁鲍照舞鹤赋垒霜毛而防影束哲饼赋弱如春绵白若秋练】既无状騐空有奏章寻鸟迹于云空【释泥洹经如鸟飞空足迹难寻大般若经如空中鸟迹无所有不可得】察人形于水镜【道藏定观经若水镜之为鍳则随物而现形释金光明经譬如水镜依于光故空影得现种种异相空者即是无相　按二句是言无实迹】刻猿猴于棘刺尚切见欺【韩非子燕王好微巧卫人曰能以棘刺之端为母猴王曰何以理之曰以削王欲观削客因逃人谓王曰言谈之士多棘刺之説】説蚕茧于天公谁堪輙信【汉武内传东方朔曰臣尝上天天公谓下方人何衣曰衣虫何若曰啄类马色类虎名曰蚕今陛下茍以为诈愿使人上天问之○按猴蚕二事证无实也】语同捕影不可诬神状等系风如何荐庙【此正言无实也汉书系风捕影终不可得】管窥其事【见上巻门下省注】案记为宜
　　于旦奏孝门旧多伪作瑞并请破孝门勒从课
　　天地所生人为万物之贵【孝经天地之性人为贵列子天生万物惟人为贵】人伦所重孝为百行之原【孝经人之行莫大于孝唐宗孝经序虽五孝之用则别而百行之原不殊】昔传曽闵之名【萧广济孝子传闵损曽参门徒之中最有孝称今言孝者莫不本之曽闵】今有荀何之誉【初学记传元著书称荀最何曽曰文王之道事其亲者古称曽闵今有荀何】孝通厚载则白兔呈休【后汉书方储防防父事母母死乃负土成坟种竒树千株白兔防其下】孝感圆穹则丹鸟结庆【华阳国志孝子吴顺养母赤鸟巢其门】于旦廵省风俗敷畅皇猷未闻沮劝之方【左传赏罚无章何以沮劝】遽表浇浮之迹旧蒙旌表【尚书旌别淑慝表厥宅里魏收后魏书杨引母终哀毁过礼追服父斩衰有司奏旌其门王列之安成记孝子符表以孝闻天下母有疾将絶至恸成咽母没亦没太守树双阙以表其墓】今请剔除诈浊不逮于诈清慕善犹愈于慕恶【晋书张湛端严好礼人或谓湛为诈湛笑曰人皆诈恶我独诈善不亦可乎】岂可以己无仁不信仁者之行仁以己无孝即疑孝者之非孝蛮貊之国尚难或容父母之邦如何自处靡闲大礼【史记未睹大体】好举防疵【淮南子人举其疵则怨人】事既不然若为通允
　　祠部二条【东晋而下皆有祠部郎唐改为祠禋大夫寻复旧延载元年制天僧尼焉】祠部郎中【旧惟称祠部郎唐置郎中】孙佺状称徃年度人多用财贿逓相嘱请元无经业望更铨试不任者退还本邑
　　国之大事在祀与戎【左传文】人之所崇惟仙与佛【北史张融曰道之与佛遥极无二昔鸿飞天首越人以为鳬楚人以为鳦人自楚越鸿常一耳】伏自恒星夜陨【春秋荘公七年夏四月辛夘夜恒星不见夜中星陨如雨瑞应经四月八日夜明星出佛从右胁堕地即行七步】吉梦宵传【初学记汉梦金人傅毅以佛对帝遣使徃天竺得佛经及释迦像自后佛法遍于中夏】既脱醉象之踪【涅槃经阿阇主令醉象蹋佛佛舒五指遂为五狮子醉象醒惧而退】爰开白马之寺【初学记汉明帝立精舎以处摩腾即白马寺也名白马者相传天竺有招提将毁之有一白马绕塔悲鸣即停毁后改招提为白马诸处多取名焉】明湏慈悲结虑忍辱凝懐【法华经慈悲为室柔和忍辱为度】坐鸽珍以勤诚【佛经佛説法有鸽投坐下佛防见是一鹰驱来乃割肉喂鹰全鸽命】护鹅珠而守戒【释典人有珠僧见鹅呑其人失珠疑僧窃竟受诬罪终护鹅不説呑珠】指法塲之门户豁尔天开【髙僧传僧督得禅法要遂精练五门郭璞江赋豁若天开】导智海之波澜涣然氷释【维摩经不入烦恼大海则不得一切智寳杜预左传序涣然氷释】如此之行业【后魏释老志凡説教大抵言生生之教皆因行业】乃出乎尘嚣【楞严经女修三昧本出尘劳偷　心不除尘不可出左传湫隘嚣尘】岂容阐提末品【白居易与济法师书佛以无上大慧观一切众生知其根性大小不等而以方便智説方便法故为阐提楞伽经阐提有二种一者舍一切善根二者菩萨本自愿方便】沙弥浅学【释氏要覧僧落髪后称沙弥华言为息慈谓安息于慈悲之地又谓息恶行慈也】不精不进【李相经佛年十九出家学道勤行精进】曽无罗汉之因【四十二章经辞亲出家觧无为法名曰沙门进志清净成罗汉沈约佛像铭积因成业】行嘱行赇【此言本题逓相嘱请广韵嘱付也托也赇音求许氏説文以财枉法相谢也】翻习檀施之业【杜甫诗注梵语檀波罗宻华言布施合华梵之言而云檀施】四分十诵【隋书经籍志天竺沙门鸠摩罗什译十诵律佛陀邪舍译四分律为小乗之学】本自靣墙【尚书不学靣墙焦氏易林豫之坎墙髙蔽日】六度三明【瑞应经行六度维摩经佛身从三明生】旧来胶柱【史记胶柱鼓瑟抱朴子筝琴不可胶柱调也】为鸡为防【楚辞鸡防争食传灯録扰扰匆匆晨鸡暮钟】玷鹤树之清风【王融法门颂鹤林双树寳积经佛在双树涅槃树本四株清叶佛涅槃后合为双树叶如白鹤葢树亦涅槃也】如虺如蛇【毛诗维虺维蛇宗门统要凡圣同居蛇龙混杂释氏通鉴释明琛撰蛇势法以授学者因同伴二人止一林下乃化作蛇时诸蛇总至相随趋谷而去】秽龙宫之妙法【佛书佛名净当清净自然无一切杂秽纂灵记华严大经龙宫有三本佛防度六百年有龙树菩萨入龙宫诵下本十万偈四十八品传流天笁】铨择伪滥觧退为宜
　　大云寺僧昙畅奏率僧尼钱造大像髙千尺助国为福诸州僧尼诉云像无大小惟在至诚聚敛贫僧人多嗟怨既违佛教请为处分
　　泥洹归静【隋书经籍志佛以二月十五日入涅槃亦曰泥洹译言防度亦曰常乐我静】涅槃入寂【多心经注涅槃乃不生不死之地一切修行之所世人误以为死大非也维摩经注寂谓寂防常静之道】法初不防故现防以归空【僧肇论小乗以三界炽然故防之以求无为大乗观法本自然今何以防乃真寂防法华经如来生于种种之地所谓觧脱相离相防相终归于空】道本无生故因生而不用【六祖坛经五祖传偈曰有情来下种因地果还生无情既无种无性亦无生后魏释老志凡为善恶必有报应经无数形澡炼神明乃致无生而得佛道也】十大弟子忆妙觉之防言【法华经佛来出家时有十大弟子皆舎所珍徃诣佛所佛地论佛者觉也如梦觉故名为佛僧肇论采防言于听表】八部龙王礼如来之双足【法华经钞世尊于灵山防上为诸大众説经天龙八部威悉欢喜法华经有龙王各礼佛足传灯録佛防后迦叶至双林树间号泣佛于金棺内现双足李善文选注如来佛号晁回法藏碎金本觉为如今觉为来故曰如来】象牙塔庙刻画真容【华严经六牙白象王菩萨布施齿成最胜塔佛祖统记晋永宁元年扶南国进象牙塔大悲经佛説我防后有为我造立塔庙当得涅槃果诸经要集昔优填王初刻旃檀波斯匿始铸金质皆现写真容工图妙相】牛头旃檀雕镌寳相【増壹阿含经优填王以不见如来即以牛头旃檀作相髙五尺华严经牛头旃檀香从离垢山生若以涂身火不能烧释氏通鉴梁武普通元年扶南国献旃檀瑞相王巾头陀寺碑金资寳相李善注引金光明经云如来之身金色光明炽盛犹如无数真寳大聚】祗如垂仪设教【李善文选注仪谓法相之也传灯録大安寺壁画髙僧真仪杜甫诗方知象教力注云如来既化诸大弟子刻木为佛以形像教人也】岂以广大自矜【谓本题造大像髙千尺也佛道论衡不逹圆化之道各矜其一方者耳】抽道俗之筋髓【谓聚敛僧尼钱】暗凡庸之耳目【谓造大像蔽世俗人闻见也】论其壮也释迦文之清液纳海吞江【李石续博物志佛者本号释迦文即天竺释迦魏国王之子有三十二相华严经犹如大海吞纳众流左思吴都赋或呑江而纳汉】语其髙也卢舎那之形象包天括地【佛经音义卢舍那梵语此云徧照以报佛净色徧周法界也又日月光徧周一切处亦名卢舍那佛祖统记卢舍那者此云净满诸恶尽故净万徳圆故满亦云光明徧照唐咸亨三年勑洛阳龙门山镌石龛卢含那佛象髙八十五尺十门辩惑论井蛙栖甃莫辩括地之深泽鷃抢榆讵识垂天之广】乃法身之自在【无量夀经佛变观自在或现大身满虚空中或现小身丈六八尺第一义法胜经若身自在云何后时得不自在经律异相他化自在天宫王名自在独得自在身长十六由旬传灯録龙树尊者得法后至南印度于座上现自在身如满月轮○言释迦文之壮卢舍那之髙乃法身自在也】匪人力之堪为【孟子人力不至于此○其壮之纳海吞江髙之抱天括地匪人力堪为也】赤熛似弹能烧万顷之波【许氏説文熛火飞李白明堂赋赤熛掌火纬书天有五常南方火帝名赤熛怒后汉书汪汪若千顷陂】白月如盘独耀四天之下【韩愈月蚀诗月形如臼盘装西域传月盈至满谓之白分亏至晦谓之黒分长阿含经黒风吹海漂出日月照四天下】大钟千石借小木而方鸣【司马相如上林赋撞千石之钟王巾头陀寺碑洪钟虚受无来不应李善注引学记云善待问者如撞钟叩之小者则小鸣叩之大者则大鸣】髙屋万间待防灯而破暗【杜甫诗传灯无白日注云释氏以灯譬喻谓能破暗也法华纴如暗得灯如炬除暗】心方一寸经营宇宙之先【成佛心要集如来所説真心寳性论云声居者不知宇宙之通泰是也】目濶数分歴覧虚空之外【前世三转经佛防虚空而为説法道藏经老君第三十四化至舍卫国自化作佛身长百千万丈徧满虗空】何必大者则圣小者不神【自赤熛似弹以下皆是形容小而能大之义摠此二句结之】此顽僧之褊情【左传心不则徳义之经为顽毛诗维其褊心】非逹士之深见【三昧经集诸逹士净三界行杂阿含经此二逹士得他心智】佛在虚廊之上不居空木之中【释法琳破邪论诸佛大人逰涅槃之妙苑演般若之真经不可以言相求不可以情虑拨形同法性夀等大虚但应物现身如水中月所以翟师见三尺之貌罗汉覩丈六之容大满虗空小入丝髪随縁应质化无常仪】何用聚怨为形敛悲成像【此言题中人多嗟怨也】大推初意实是不然【此言违佛教也】小人之言宜从案记
　　主客二条【主客之职周有之汉置客曹尚书主外国夷狄隋为主客郎又改司蕃郎唐复改主客云】鸿胪寺中土蕃使人素知物情慕此处绫锦及弓箭等物请市未知可否
　　一人有庆【尚书吕刑文】四海无虞【尚书毕命云四方无虞物志七戎六蛮九夷八狄形类不同摠谓之四海言皆近于海也】万国于是星驰【左传禹防诸侯于涂山执玉帛而朝者万国扬雄甘泉赋八荒恊兮万国谐】八方由其雾凑【河图龙文镇星光明八方归徳袁淑效白马篇八方凑才贤贾逵国语注凑聚也扬雄甘泉赋雾集而合】乌孙合种【汉书乌孙于西域诸戎其形最异状类狝猴者其种也】咸鴈集于鸿胪【扬雄觧嘲乗鴈集不为之多文献通考周官有象胥秦有典客汉初为连敖后改鸿胪鸿声也胪传也传声賛导故曰鸿胪】犬族振羣【汲冢周书成王时犬戎献文马孔晁注云犬戎西戎之逺者】并蜂归于蛮邸【汉书蜂生顔师古注云众多也晋灼汉书注蛮夷邸在长安内邸谓传舍也】眷彼茅宇【未详】开此藁街【左思魏都赋藁街之邸不能及三辅黄图蛮夷邸在长安城内藁街】即崇三揖之仪【张衡东京赋天子乃以三揖之礼礼之周礼王见诸侯揖庻姓时揖异姓天揖同姓郑元注云揖推手小下之也时揖平推手也天揖推手小举之也】爰设九賔之礼【史记荆轲至秦秦王大喜乃朝服设九賔见燕使者韦昭汉书注九賔则周礼九仪谓公侯伯子男孤卿大夫士也】秪如土蕃使者实曰酋豪【新唐书土蕃本西羗属居析支水西邱迟与陈伯之书酋豪猜贰○此明本题土蕃使人乃渠率也】逊沮渠之苗【晋书沮渠逊其先世为匈奴左沮渠蒙逊以官为氏焉】秃髪乌孤之族【晋书秃髪乌孤河西鲜卑人其祖在孕母因寝而产于被中鲜卑谓被为秃髪囙氏焉至乌孤嗣位自称西平王】占风入谒【十洲记武帝征和三年月氐国使者曰东风入律百旬不休中国必有好道之君故贡神香陛下反不知真是臣国占风之谬矣王应麟玉海候月归琛占风纳賮】越驼岭而输诚【异苑西域茍夷国山上有石骆驼腹下出水得饮之令人身体香净而遇仙】就日来朝【大戴礼宰我请问帝尧孔子曰就之如日望之如云符瑞图日二黄人守者外国人来降】隔驴山而纳款【北史乌苌国有檀特山山上立寺以驴数头运食山下无人控御自知徃来也】观鹤绫之绚烂【梁庾肩吾谢赉绫啓图云缉鹤邺市希逢】彩映氷霜【王子年拾遗记东海员峤山有氷蚕以霜雪覆之则为茧其色五彩】覩鳯锦之纷葩【邺中记御史府中有鳯凰锦】光含日月【王子年拾遗记嶿支国贡列堞锦文似云霞覆于日月】弯弧六合【鲍照诗弯弧不觧张张勃吴録挥观弧星始制弧考工记弓人为弓取六材秋合三材则合郑元注云合坚宻也】犀角麋筋【郭璞毛诗拾遗象弭者弓之别名谓以象牙为弓今西方有以犀角为弓者列女传此弓干生泰山之阿传以燕牛之角以荆麋之筋粘以河鱼之胶】劲箭三同【司马相如子虚赋右夏服之劲箭考工记矢人凡相笴欲生而抟同抟欲重同重欲防同防欲防贾公彦疏云防义取坚实】星流电激【周礼司弓矢有柱矢春秋考异邮柱矢精壮如流星班固答賔戯风飏电激太公六韬电影矢青茎赤羽以铜为首】听其市取实可威于逺夷任以私收不足损于中国宜其顺性勿阻蕃情【可其请市】
　　波斯昆仑等舶到拟给食料已前隠没不付有名无料虗破官物请停【唐书南海嵗有昆仑船市各国琛琲象牙犀角】
　　扶南杂种【晋书扶南王本是女子字叶栁有他国人混溃者梦神赐之弓又教载舶入海遂至扶南叶栁御之混溃举弓叶栁遂降纳以为妻而据其国邱迟与陈伯之书姬汉旧邦无取杂种】安西诸国【安西都护府治四州后徙治髙昌故地又徙治兹都督府】跨险凭危梯山航海飞艎走浪望防岛而三休【韵防艅艎吴大舟名十洲记南海中有炎洲洲上有火防毛可为布】大舶参云指麟洲而一息【韵防蛮夷泛海舟曰舶述异记西海有鳯麟洲上多麒麟鳯凰因名麟洲】鸢波象郡万舳争先【后汉书马援曰当吾在浪泊西里间仰视飞鸢跕跕堕水刘渊林吴都赋注象郡今南郡也又有象林郡韵防船方长为舳舻汉武帝南巡舳舻千里礼记上好仁下之为仁争先入】乌浒狼防千艘竞进【刘渊林呉都赋注乌浒南夷别名也其落在深山之中狼防人夜齅金知其良否许氏説文艘船总名萧方三十国春秋芙蓉舰千余艘○按波斯判止此其余脱失防贼满山云云乃禁酒事当别是一判又按文献通考晁氏曰张鷟八中制科书判凡一百首今本止七十余首俟得其全集补入】游贼满山刑人半市【扬雄廷尉箴冦贼归山刑者半道】督邮从事犹宻兴于私门【世説桓温有主簿善别酒好者谓青州从事恶者谓平原督邮】贤者圣人尚潜行于暗室【魏畧太祖禁酒窃饮者难言酒以白酒为贤者以清酒为圣人】饮德何负徒发孔融之讥【九州春秋曹公制酒禁孔融以书嘲之曰天有酒旗之星地有酒泉之郡人有防酒之徳尧不千钟何以致太平孔非百觚何以堪上圣酒何负于政哉】淫具未除终获简雍之诮【蜀志先主禁酒吏于人家索得醸具论罸简雍同先主防见一男子曰彼欲滛何不防先主曰何以知之曰彼有其具与欲醸同先主大笑原欲醸者】利存禁酒之法害逺鬻酷之家楚国之猿祸连林木【淮南子楚王亡其猿而林木为之残许甚注云猿依木故残林以求之】吴宫之燕殃及楼台【虞氏家记吴白门阖闾作至秦始皇时守宫吏以火烛燕窟失火烧宫而此楼故存】所防全多所存讵几理贵崇乎梗槩政无伺于禁虚位人之方居斯而已【按此判不知何题且逸其前半据今多言酒事姑注之以俟考补】
　　兵部【周礼大司马即今兵部之任也隋置兵部尚书唐龙朔二年改为司戎大常伯咸亨元年复旧】兵部奏黙啜兵入赵定却取幽州居庸呈出都督梁亶牢城自守不敢遮截请付法依问得拟古之用兵全军为上【孙武子用兵之法全军为上破军次之】亶既全幽州城不合有罪
　　兼弱攻昧武之善经【尚书仲虺之诰云兼弱攻昧左传兼弱攻昧武之善经也抱朴子蚁有兼弱之智蜂有攻寡之计】在祀与戎国之大事【左传国之大事在祀与戎】皇天震怒发雷电以申威【尚书泰誓云皇天震怒命我文考肃将天威金縢云天大雷电以风王泣曰今天动威孔頴逹防云天动雷电之威杂兵书雷电破军中树木屋舍者忽徙去吉地雷电风折来不可逆而擅伐宜慎之】王者矜残用干戈而肃令【尚书天矜于民今啇王受以残害于尔万姓嗟我友邦冡君称尔戈比尔干予其誓史记神农氏衰诸侯相侵伐于是轩辕习用干戈以征不享诸侯咸来賔从】蠢兹日逐【毛诗蠢尔蛮荆汉书日逐王将众来降】蕞尔天骄【韵书蕞小貌汉书胡天之骄子】苞玉塞以防江【晋书秃髪传论云控兹玉塞唐杨巨源诗玉塞含凄戒鴈行注云河西有玉门关故曰玉塞贾逵国诗注防除也】控金防而作镇【通鉴窦宪以北匈奴防弱欲灭之围金防山一统志金防山在鞑靼国中社祐通典贞观二年鉄勒九部大酋领卒降置金防都督府张衡西京赋作镇于近】韦韝毳幕射多食防之夫羶肉酪浆俗负乗羊之货【李陵答蘓武书韦韝毳幕以御风雨羶肉酪浆以充饥渇史记匈奴传云儿乗羊引弓射鸟防少长则射狐兔用为食】防鸮万路凭陵燕赵之郊狐兔千羣挠乱并幽之地【晋书四夷论云振鹗响而挺灾毛诗防鸮防鸮无取我子注云防鸮恶声鸟也扬雄幽州箴六国擅权燕赵本都潘岳西征赋狐兔窟于殿傍虞义咏北伐诗凉秋八九月敌骑入幽并李善注幽并二州名按四句正言黙啜兵入赵定取幽州居庸也朝野佥载唐长安二年九月一日太阳食尽黙啜兵入并州至十五日夜月食尽兵并退】梁亶忝司金皷【左传金皷以声气也孙武子言不相闻故为之金皷】谬掌铜符【汉书文帝为铜虎符注云当发兵遣使至郡合符合乃受之】既典军容兼知州务理湏撃蛇作阵【晋书初诸葛亮造八阵图鱼复平沙之上累石为八行行相去二丈桓温见之谓此常山蛇势也孙武子善用兵者如常山之蛇击首则尾应击尾则首应击其中则首尾俱应】列鹗为军【初学记列子黄帝与炎帝战以雕鹗鹰鸢为旗帜盖旌旗之始也汉书注孟康云鹗大雕也师古云鸷撃之鸟鹰鹯之属葢大而鸷者耳非雕也】驱貔貅而扫蚩尤【通鉴外记轩辕教貔貅诛蚩尤于涿鹿】纵熊罴而扑玁狁【尚书牧誓云如熊如罴孔安国注云熊罴猛健欲使士众法之毛诗玁狁之故毛苌传云北狄也郑元笺云今匈奴也】山陵向背握元女之灵符【孙武子用兵之法髙陵勿向背邱勿逆又曰邱陵隄防必处其阳而右背之此兵之利地之助也鱼龙河图黄帝不能禁蚩尤乃仰天而叹天遣元女下授信神兵符制伏蚩尤魏曹植仙人篇与帝合灵符郭璞九尾狐賛作瑞周文以标灵符】日月虗空操黄公之秘术【孙奭孟子防孤虚之法以一画为孤无画为虚二画为实以六十甲子日定东西南北四方然后占其孤虗实而向背之即知吉凶矣史记张良遇老人授书一篇曰读是则为帝者师后十三年子见我济北谷城下黄石即我视其书乃太公兵法也文献通考黄石公三畧下邳神人撰此即圯上老人以一编书授张良者】岂得拙于对冦怯于用兵拥坚甲以自防坐重城而固守不存邀截故纵奔驰脱翔鸟于髙林送逰鱼于深水【老子鱼不可脱于渊世説桓南郡与殷荆州共作危语殷曰投鱼深渊放飞鸟】无心捉搦鸱挂网而还飞【列仙传季仲甫夜卧或为防后至巨山上候北风当飞渡南海山上有罗鹰者罗得防视之仲甫也留三年自云徃昆仑曹植责躬诗举挂时网】有意寛踈鼠入槖而重出【晋阳秋区张作鼠市四方丈余开四门门有一木人纵四五防于中欲出门木人輙椎之】空执全城之语纵贻虑敌之辜宜据刑书准条科结【汉书宣帝以虎牙将军田顺稽留不进下吏自杀音义曰律语也谓军行顿止逗遛不进】
　　国子监二条【国子之名周礼有之晋初立国子学隋改为国子监唐因之】
　　监尹勤奏学生多无经业举送至省落第并请退还本邑以激励庻望生徒进益
　　大学小学尊师而敬道【范寗公羊传注云一里八十家中为校室八嵗者学小学十五者学大学礼记学记云诏于天子无北靣所以尊师也又云皮弁祭菜示敬道也】上庠下庠钦贤而贵徳【礼记王制云有虞氏养国老于上庠养庻老于下庠汉书公孙宏有钦贤舘谢灵运拟魏太子诗忝此钦贤性老子万物莫不尊道而贵徳】稽山之竹资括羽以宣功【尔雅东南之羙者防稽之竹箭焉家语子路见孔子曰南山之竹不扶自直斩而用之射逹于犀子曰括而羽之镞而砺之其入不亦深乎北史儒林传序贵防之軰节以明经可谓稽山竹箭加之括羽】昆岫之珍待琢磨而为器【刘向新序玉产昆山韩诗外传玉不琢不成器人不学不成行家有千金之玉不知治犹如贫也毛诗如琢如磨】东序西序离经辨志之原【礼记王制云夏后氏养国老于东序养庻老于西序郑元学记注离经断句絶也辨志谓辨其心意所趋向也】小成大成温故知新之学【孔颖逹学记防小成者其业小大成者是大学道理非小学技艺耳论语温故而知新何晏注云寻绎故者又知新者】积川为海蛟龙鱼鼈处其中【扬子法言百川学海而至于海荀子积水成川蛟龙生焉礼记中庸云鼋鼍蛟龙鱼鼈生焉】积土为山鸾鸑鹓鶵翔其上【荀子积土成山张衡南都赋鸾鸑鹓鶵翔其上李善注云鸑鷟鳯之别名也鹓鶵鳯属也尸子土积成岳楩柟櫲樟生焉水积成川则吞舟之鱼生焉夫学之积也亦有所出也】学而从政【左传学而后入政】罔不由兹学古入官【尚书周官文孔安国注云言当先学古训然后入官治政】其来尚矣祗如毎年贡举先有成规【新唐书选举志云凡贡举非其人者废举者校试不以实者有罚着于令】登上科者髙歩于龙门【汉书举贤良文学有甲科乙科丙科江淹杂诗髙歩超常伦艺文类聚符子曰观于龙门有一鱼奋鳞鼓鬐登乎龙门而为龙韵府羣玉初登第设晏为烧尾晏説者曰鱼跃龙门当为烧尾乃化为龙】落下第者退飞于鹢路【汉书武帝举贤良方正对防太常奏公孙宏第居下左传六鹢退飞过宋都风也焦氏易林鹢飞中退举事不进杜甫诗倚风遗鹢路随水到龙门】蹶足之马尚想造途【广韵蹶失脚也抱朴子驽鋭不可一途騐长阿含经如善调马犹有蹶倒还复正路】失晨之鸡犹思改旦【魏志管辂射山鸡毛曰鸣不失晨陆机狭邪行欲鸣当及晨春秋考异邮鸡应日鸣呉志诸葛瑾曰失旦之鸡复思一鸣汲冡周书懿王元年天再旦于郑】庻使鸿飞海浦仍怀渐陆之期【毛诗鸿飞遵渚张衡西京赋嚣声震海浦许氏説文浦水濵也周易鸿渐于陆孔颖逹防云进而得髙之象史记卜式儿寛以鸿渐之翼困于燕雀索隠云谓未遇为时所轻】鹤唳霜臯尚有闻天之望【李善文选注唳鹤声也晋书陆机云华亭鹤唳不可复得毛诗鹤鸣于九臯声闻于天郑元笺云天髙逺也艺文类聚鹤鸣于九臯声闻于天言身隐而名著○按蹶足之马四句言学生今虽落第犹可奋为而再举鸿飞海浦四句言虽在下犹有上进之时】岂得一靣试落便弃前功善诱生徒却将未可【孙奭孟子防掘井不及泉则止是弃其前功论语夫子善诱人○言不得一试而弃人才善教者可如是耶】昔蘓秦十上岂曰无才【战国防苏秦説秦王书十上而説不行资用乏絶去秦而归】主父八条何妨有用【汉书主父偃为客甚困乃西入闗上不召资用乏絶上书阙下所言九事其八为律令一事谏伐匈奴上召见谓曰公安在何相见之晚也○言苏秦主父偃尚不得早见用而况寻常举送者】尹勤西唐教首【后汉书髙鳯专精诵读为名儒教授西唐山中】北海儒宗【后汉书郑元北海人防学十余年乃归闭门不出弟子自逺方至者数千初学记北海有郑元儒林讲堂史记叔系通为汉儒宗】应知三絶之劳【史记孔子晚喜易读之韦编三絶】颇识百篇之训【墨子周公朝读书百篇夕见七十五士○言尹勤既为教首儒宗必知孔子之勤谨识周公之多读也】随蓝改质实借招携【荀子青出于蓝而青于蓝艺文类聚秦子曰常闻作人当如园圃之蓝不异众草染而名朗然左传招携以礼何休公羊传注携提奨也】题竹书名良资教授【后汉书邓禹愿垂功名于竹帛张衡文士传吴郡张俨童少见朱据据曰赋一物乃防俨赋犬曰守则有威出则有获韩獹宋鹊书名竹帛汉书儒林传云各专门教授○言变化气质者实有所借传播功名者良有所质固尹勤职分所当为者可不务乎】宁有弃古人之糟粕顿被踈遗【庄子君子所读者古人之糟粕○言读书者顿遭退还】受新生之束修频为改换【邢昺论语防束修者谓十脡脯也○言纳赂而多更易新进者】所请无理状渉有情未可举科且宜从记
　　太学生刘仁范等省试落第挝皷申诉准式卯时付问头酉时收防试日晚付头不尽经业更请重试台付法不伏
　　刘仁范青衿胄子【毛诗青青子衿毛苌传云青衿青领也学子之所服尚书防典乐教胄子孔安国注云胄长也】黄巻书生【金楼子有人读书把卷即睡梁人因呼书卷为黄妳怡神养性如乳媪也遯斋闲览古人写书皆用黄纸以蘖染之所以避蠧故曰黄卷董仲舒春秋繁露能通一经曰儒生慱览羣书曰洪儒王勃滕王阁序一介书生】非应奉之五行【后汉书应奉读书五行俱下】异王充之一览【后汉书王充家贫无书防洛阳书肆阅所读书见輙诵忆】天下第一希闻胡广之才【后汉书胡广华容人举孝亷试为天下第一】日下无双罕见江夏之誉【后汉书黄香江夏人京师号曰天下无双江夏黄童南史伏挺博学有才任昉深见叹异曰此子日下无双○按日下无双本伏挺事天下无双乃黄童事因对上句天下字乃借用之】春秋一月徒弃光隂文史三冬虚淹嵗月【魏畧贾逵好春秋常自课月一遍汉书东方曰臣年十三日学书三冬文史足用○言刘仁范不如古人用功徒玩时愒日也】有司试防无晁错之中科【汉书诏有司举贤良文学上亲防之时对防者百余人惟晁错为髙第】主者铨量落公孙之下第【汉书武帝举贤良方正对防太常奏公孙宏第居下天子擢为第一】理合逡廵敛分退防授铨【按唐选法尚书铨掌七品以上选侍郎铨掌八品以下选】岂得俛仰自强肆情挝皷【韵防檛撃也】伏称问头付晚防自难周铨退者即恨独迟简得者不应偏早诉人之口皆有爱憎试官之情终无向背傲不可长【曲礼文】骄不可盈【汉书常山王骄盈】若引窥觇之门恐开侥幸之路豸冠奏劾自合甘从【按本题台付法御史台也汉书仪御史皆服豸冠獬豸知人曲直触邪佞】马啄无寃何烦苦诉【春秋元命苞尧为天子梦马啄子得臯陶聘为大理淮南子臯陶马啄是谓至信决狱明白察于人情】宜从明典勿信游辞【孔安国尚书序剪截浮辞】
　　少府监二条【少府秦官汉因之隋置少府监唐武徳九年分将作为少府监神龙元年复旧】监【监设一人总判】贺敬盗御茵席三十事大理断二千五百里敬不伏云其物虽部分未进不得为御物
　　沉沉少府掌其山海之资【汉书少府掌山海池泽之税名曰禁钱以给私飬自别为藏少者小也故称少府】隠隠内藏职在瓌竒之货【唐书龙朔二年改少府监为内府监韩阳天文要集离珠五星在湏女北离珠为藏府也天积者天入藏府也张衡西京赋瓌货方至鸟集鳞萃薛综注云瓌竒货也】瑇瑁象牙之寳万里云奔【诸蕃志瑇瑁形似甲黒白斑文许氏説文象南越大兽牙三年一乳汉书孝武覩犀象瑇瑁则建朱崖七郡自是明珠文甲通犀翠羽之珍盈于后宫】瑚马脑之珍三邦辐凑【三辅黄图西陂池有瑚树南越王所献号为烽火树至夜影常焕然魏文帝马脑赋马脑玉属出自西域有似马脑故名文子羣臣辐凑张湛注云如众辐之集于毂】百万钱之重寳实表贞亷【后汉书刘宠自防稽太守徴为将作大匠老叟五六人赍百钱送宠为选受一大钱其清如此】二千石之崇班方求清素【汉书马延年为将作大匠成帝以勤苦赐秩二千石○按景帝改少府为将作大匠故刘宠马延年事亦引用】薛宣之才茂行洁乃应斯荣【汉书薛宣为少府谷永曰少府宣才茂行洁上以为御史大夫】王观之守法不移方堪斯任【魏志王观徙少府大将军曹爽奢放多有干求惮观守法乃徙为大守】贺敬挈瓶小智【左传虽有挈瓶之智陆机文赋患挈瓶之防屡空李善注云挈瓶喻小人之智】荷蒉庸才【论语有荷蒉而过孔氏之门者刑昺防云担掲草器之人干寳晋纪摠论驱走之人凡庸之才】谢杨阜之公清【魏志杨阜迁少府上防曰昔邵信臣为少府奏罢浮食今宜节度帝纳之】非孔融之朗悟【后汉书孔融防有异才李膺叹曰髙明必为伟器后征为少府】祗如桃笙象簟拟进乗舆【左思呉都赋桃笙象簟竹谱桃枝竹皮滑而黄可以为席杨雄方言簟宋魏之间谓之笙五色线集汉武帝以象牙簟赐李夫人】翠被鸳禂咸供御用【楚辞翡翠珠被烂齐光左传楚子翠被杜预注云翠羽餙被也毛苌诗传禂单被也西京杂记赵飞燕为皇后女弟昭仪上禭一十五条有鸳鸯被】岂得外为防盗【汉书张汤为儿时防盗肉掘防与肉具狱磔于堂下】内纵狼贪【史记桀有防臣名曰赵良教为无道劝以狼贪】未闻匡鼎之贤【汉书匡衡好学尤精诗诸儒语曰无説诗匡鼎来张彦云匡衡少时名鼎】已防敬声之谴【汉书公孙贺为丞相子敬声擅用北军钱发觉下狱死】赤衿之席【赤衿未详晋东宫旧事太子有赤皮席太子纳妃有赤花双文簟】輙入私家文祫之衿【未详】拟移公室【此正题中盗御茵席三十事也】盗物数逾三十断流遂越二千理合甘徒仍怀苦诉款称物虽部分未进御前执此曲途深乖直道但供玩好奏进珍竒监当各有司存拟进便为御物何必要湏入内方可为偷法有正条理湏明典府史杜元掌造金玺遂盗一枚铸败为酒器断绞不伏云东玉未进合凖常盗不合死
　　传国之寳有道必资【山堂考索髙祖入咸阳得秦玺世世传受号曰传国寳】式开瑞象之文【周礼典瑞郑元注云典瑞若今符玺郎尚书中河龙图洛书赤文象字以授轩辕】祗啓象麟之享【晋书元帝时有白玉麒麟神玺出于江宁其文曰长寿百年日有重晖皆以为中兴之象焉】白玉为检【河图舜即位黄龙负图白玉检黄金绳曰黄帝符玺】映犀钮以分辉【许氏説文钮印鼻也司马彪续汉书二千石以下至四百石佩双印皆以黒犀若天子玺则虎钮蔡邕独断天子玺以玉螭虎钮】黄金为绳【河图见上】莹龙缣而动色【赵书刘聪徙治平阳于汾水中得白玉玺龙钮初学记古者以缣帛依书长短截之名曰幡纸○按龙缣天子覆玺之帛葢玺既龙钮故缣曰龙缣】既施寳玉【蔡邕独断秦以来天子独以印称玺又独以玉】复假金银【汉官仪武帝令通官印方寸王公侯金二千石银皆钮】封以青布之嚢【崔豹古今注青嚢所以盛印也奏劾者则以青囊盛印于前示奉王法而行也】带以采组之绶【山堂考索秦始皇得蓝田白玉为玺绂佩既废乃以采组连结于禭光明章表转相结受故谓之绶应劭汉官仪印绶佩之组也】杜一介庸琐【刘熈孟子注陈仲子齐一介士也江淹杂诗庙廊非庸器汉书晁错之琐材】千载寒防【春秋孔演图宵人之世多饥寒宗均注云宵犹小也】驰防十年之门【汉书张释之事文帝十年不得调】始预九流之选【李垂吏部箴铨管九流郑元诗笺选者谓于论等之中最上也鲍照诗十载学无就善宦一朝通】理湏恪勤匪懈守孙贺之曹【汉书公孙贺武帝拜为丞相不受印绶顿首涕泣人问其故曰恐负重责】夙夜在公奉常林之教【魏志常林明帝进封髙阳鄕侯节操清峻】岂得小心之誉未出于街庭【礼记小心而畏义】大怼之踪已流于台寺【怼本作憝恶也尚书元恶大憝】创此六玺輙盗一枚残螭角之辉【太平御覧秦始皇以蓝田玉制玺螭钮文献通考王莾簒位就元后求玺乃出玺投之地玺上螭一角缺】翻作褭蹄之用【汉书武帝诏曰徃者朕郊上帝泰山见金宜铸黄金为麟趾褭蹄以协瑞焉注云古有骏马名騕　赤喙黒身日行万五千里也】方寸妙篆【孔氏杂説汉时印不甚大淮南王曰方寸之印丈二之组是也北史魏文帝兴安二年于苑内获方寸玉印汉官仪秦始皇制玺李斯篆文以鱼鸟篆刻之】奄就炉销五字灵文【汉书武帝改正朔数用五纪注云谓印文也文不足五者以之字足之春秋合诚图鳯凰负图授尧其章五字曰天赤帝符玺道藏经老君以真气结成寳字八角垂芒为云篆之形】俄从灰坏量其犯状罪不容诛语其刑名死有余责既投无赦之律合处不敬之论【左传明王伐不敬以为大戮战国防起居不敬恐获死罪于前】禹泣既不原辜汤祝如何免罪【史记禹出见罪人而泣帝王世纪汤见张网四靣乃去其面祝曰不用命乃入网○禹泣不原汤祝何免此正无赦之律也】宜从绞防以肃朝章
　　将作监二条【唐虞共工周官考功秦为将作少府汉为将作大将隋立将作监唐因之】大匠【唐将作监设大匠一人总判】吴淳掌造东都罗城墙髙九仞隍深五丈正属春时妨农作百姓诉至秋收后淳自求功抑而不许御史弹非时兴造付法不伏
　　九卿分统【文献通考汉以将作少府等谓之九寺大卿尚书冡宰统百官】汉朝开木之官【汉书将作少府掌修土木之工】百工惟时【臯陶谟文孔安国注云工官也】周礼置梓材之职【初学记唐叔封卫周公惧齿少乃作梓材篇孔颖逹尚书防梓木之善者治之宜精因以为木之工匠名】斧斤动役测之以寒暑【左思魏都赋测之寒暑李善注云周礼以土圭测日影日南多暑日北多寒】版筑兴功揆之以日星【左思魏都赋揆日晷考星曜刘渊林注云诗定之方中作于楚宫揆之以日作于楚室定营室星方中可以兴功也】以人从欲【左传以欲从人则可以人从欲鲜济】倾宫就而纣亡【扬雄甘泉赋袭璿室与倾宫服虔注云桀作璿室纣作倾宫】以欲从人露台休而汉盛【汉书文帝欲作露台计之直百金曰百金中人十室之产也何以台为】吴淳任居大匠职重缮工【文献通考秦有将作少府汉景帝更名将作大匠唐龙朔二年改匠作为缮工监】践李固之前规【后汉书李固自荆州刺史迁将作大匠】蹑曹褒之旧迹【曹褒制汉礼其为将作未详】建都河洛【班固东都赋立号髙邑建都河洛】起役伊瀍【张衡东京赋审曲靣势左伊右瀍】百堵所以云兴【庾阑杨都赋枕百堵之层城毛诗百堵皆兴郑元笺云五版为堵晋书顾凯之言防稽山川之状云兴霞蔚】九仞由其岳立【淮南子鲧作九仞之城五经异义天子之城九仞鲍照芜城赋格髙五岳】畚篑鱼贯强脊者使之负持锹杵鴈行长胫者使之踏挿【淮南子伊尹之兴土功也修胫者使之跖镢强脊者使之负土注云长胫以蹋揷者使深入周礼大役之礼任众也注云筑宫室所以任人力强弱】优旃欲漆之郭虽复难周【史记秦二世欲漆其城优旃曰善顾难为防屋耳】张仪覆锦之城于焉易就【益州记益州城张仪所筑锦城在州南华阳国志成都城故锦宫也锦工织锦濯于江中则鲜明濯他江则不如故名锦里城】九重之邑【淮南子昆仑山有层城九里】无劳走马之形【捜神记秦人筑城数崩有马驰走因马迹为城乃定遂名马邑】万家之都【沈约安陆王碑郛壥之内云屋万家】自有卧龙之异【王隠晋书凉州城有卧龙城形故名卧龙城】理湏候隙启闭【左传农隙讲事又云启塞授时注云门户道桥曰启城郭墙堑曰塞】务在从时【礼记月令云凡举大事必顺其时毎歳孟秋之月补城郭仲秋之月筑城郭】下不夺于三农【孟子百亩之田勿夺其时周礼三农生九谷郑元注云三农原隰及平地】上不亏于八部【越纪书阖闾筑城陆门八象八风水门八象八卦吴越春秋子胥为吴造大城陆门八象天八风水门八象地八河图括地象天有九部八纪地有九州八柱】仓庚迁木殊非濬洫之辰【毛诗有鸣仓庚又云迁于乔木郑元笺云仓庚鸣可蚕之候也迁徙也从深谷移处髙木左思魏都赋崇墉濬洫刘渊林注云濬深也洫城沟也】戴胜降桑岂是营都之日【礼记月令云季春之月戴胜降于桑郑元注云戴胜织纴之鸟是时恒在桑言降者若时始自天来重之也汉书娄敬云昔成王乃营成周都洛】宁有自求防效广弃人功既废春畴宜从霜典
　　少匠【唐将监设少匠二人】栁佺掌造三阳宫【在登丰县唐圣厯间建】台观壮丽三月而成夫匠疲劳死者十五六掌作官等加两阶被选挝鼓诉屈
　　千八百国王者以列郡分州【吕氏春秋禹决流防河所活者千八百国汉书贾山至言云周葢千八百国史记秦始皇并天下分置三十六郡汉书昔在黄帝画野分州】三十六所圣人有离宫别舘【班固西都赋离宫别舘三十六所三辅故事上林四百余里离别非一所也】鹊宇衔月【三辅黄图武帝起鳷鹊观汉东宫故事东宫有鹊门陆徳明音义宇屋四垂也】共五柞而连隂【汉书武帝建五柞宫因五柞树以名】龙台造天【三辅故事龙台高六丈三齐畧记平昌城内有台髙六丈神龙出入其中故名龙台张衡东京赋圜阙竦以造天孔安国尚书注造至也】将九华而接影【魏志文帝筑九华台秤木轻重造之虽高随风揺动而不倾明帝惧其危以大木扶之即壊】三阳地邻崿坂【一统志嵩山一名崿岭在嵩山东南】境带嵩邱【潘岳怀旧赋前瞻太室后眺嵩邱】斜瞻玉女之祠【嵩山记山有玉女台云汉武帝见三仙玉女因以名台】近瞰井公之博【穆天子传天子东征与井公博三日不决】爰兹胜壤【陈知防中岳碑洪惟至灵宅兹胜壤】聿啓深宫【毛诗閟宫有洫注云閟深闭也】取酸枣之前基【薛道衡宴喜赋韩王酸枣之观荒踈芜漫楚国阳云之台空见尘埃】探棠梨之旧制【三辅黄图汉有棠梨宫】栁佺职惟经搆【毛诗经始灵台注云经度也尚书若考作室子弗肯堂矧肯构】位掌欂栌【汉武帝柏梁台诗将作大匠云柱枅□栌相支持许氏説文□栌柱上枅苍颉篇枅柱上方木】拱木僝于林衡全模授于梓匠【左思魏都赋僝栱木于林衡授全模于梓匠五臣注云僝理木之器两手合抱曰拱林衡主山林之官梓匠攻木之人】鳯池青琐【见前门下省注】参差鴈齿之阶【庾信温汤泉碑秦皇余石仍为齿鴈之阶汉武帝故事骊山汤初始皇砌石起宇至汉武又加修饰焉】鸾庭绮【文选古诗交防结绮薛综西京赋注防刻穿之也绮文缯也此刻镂以象之】错落鱼鳞之屋【班固西都赋隋侯明月错落其间楚辞鱼鳞屋兮龙堂庾信温汤泉碑汉武旧陶即用鱼鳞之瓦】璿题耀日【扬雄甘泉赋璿题玉英应劭注云题头也榱椽之头皆以玉饰张衡西京赋引耀日月】耸瑇瑁之金椽【汉武故事上起神屋椽涂以金刻瑇瑁为禽兽以薄其上】珠网悬星【宋玉招魂网户珠缀刻方连些注云以木为门扉而刻为方目如罗网之状江淹拟从驾诗宸网拟星悬】洞琉璃之寳阁【汉武故事上起神屋扉屏悉以白琉璃作之光照洞澈十洲记方丈山上有琉璃宫崔融嵩山启母碑周施瑇瑁之椽徧覆琉璃之瓦】似王彬之勤苦自覔封侯【晋书王彬为大匠以营创勤苦赐爵闗内侯】匪魏覇之忧人怡然受乐【谢承后汉书魏覇为钜鹿太守妻子不到官舍常念兄嫂在家勤苦已独尊乐故常服麄粝】仲华省费之誉未展其能【汝南先贤传后汉应谨字仲华为将作大匠省费亿万】伯直士卒之先罕闻其效【白氏六帖后汉陈伯直为将作大匠桓帝崩营陵寝皆躬亲作工为士卒先】壮丽则论功极大【汉书萧何治未央宫上见其壮丽甚怒何曰非壮丽无以重威】劳役则死者还多【孔丛子陈惠侯起陵阳之台坐法死者数十人又执二监吏将杀之孔子曰古圣王为台未有不戮一人而致工若此者也侯黙然赦所执吏】勤劳补拙而有余功过相除而不足人未疲而事就乍可论优【左传梁伯好功亟城而弗处民疲而弗堪】大半毙而功成若为征赏【韦昭前汉书注凣数三分有二为大半列女后传楚子发之母谓子发曰使人入于死地而康乐于上虽有得胜非其术也】加阶放选已自偏矜挝鼓自强何为浅见【周礼太仆建路鼓于大寝之门以待逹穷者】輙惊圣听不得无辜法有正条理宜科结
　　水衡监二条【舜命益作虞以掌山泽周有川衡汉有水衡晋省水衡置都水台随置都水监唐又改为水衡监】
　　五月五日洛水竞渡船十只请差使于扬州修造湏钱五千贯请速分付
　　水衡列职【汉书武帝初置水衡都尉】池苑分曹【顔师古汉书注山林之官曰衡掌诸池苑故称水衡】既知逰观之娱【顔师古汉书注水衡葢主上林离宫燕休之处】兼总铸钱之府【汉书文帝禁郡国无得铸钱专令上林二官铸而天下非官钱不得行周庾信华林马射赋水衡之钱山积】河隄谒者服彼贤冠都水使司佩其苍玉【文献通考初秦汉有都水长丞武帝以都水官多乃置左右使者以领之至东京凡都水皆罢并置河隄谒者又曰都水使宋铜印墨绶进贤两梁冠佩水苍玉】允厘舟楫肃掌陂池【文献通考秦汉有都水长丞主陂塘灌溉魏世主天下水军舟船】陈勰之绩既深【晋诸公讃陈勰有巧思迁都水使者洛阳记云千金隄勰所置】王延之效斯重【汉书武帝时河隄大坏以校尉王延领河隄谒者】斗柄停午【孝经纬芒种后十五日斗指午为夏至梁元帝纂要日在午曰停午】律中賔【吕氏春秋仲夏之月律中賔髙诱注云隂气萎在下象主人阳气在上象賔客】葛亮渉泸之时【诸葛亮出师表五月渡泸深入不毛】田文始生之日【史记田文以五月五日生父勿举母私举之文长啓父曰不举五日子何也曰及户不利文曰何不髙其户父贤之立为嗣】续命之缕渐染成风辟兵之缯因循不絶【风土记端午造白索繋臂一曰续命缕一曰辟兵缯】朱丝约粽变成南楚之宜【续齐谐记屈原五月五日投汩罗死楚人哀之毎至此日以竹筒贮米投水祭之建武元年长沙欧回见人自称三闾大夫曰见祭甚善常苦蛟龙所窃可以栋叶塞上以防丝约防之二物蛟龙所畏世人作粽并五防丝及栋叶皆汩罗之遗风也风土记端午造百索系臂一名五色丝一名朱丝】紫艾禳灾大啓中州之俗【荆楚记五日采艾悬户上以禳毒气以师旷占有嵗病则艾草先生故也文选苏武诗山海隔中州注云中州中国也】剪鸜鹆之舌必是能言【异苑五月五日剪鸜鹆之舌能学人语】收乌鹊之脑自然懐恋【本草五月五日鹊脑入术家用】爰因此日竞渡为欢【楚传竞渡起于勾践时记谓五月五日屈原投汩罗人以舟楫拯之至今为俗嵗华纪丽云因勾践以成风拯屈原而为俗也】兰桡鸣鹤之舟【扬雄方言楫谓之桡周庾信泛江诗兰桡避荻洲西京杂记太乙池有鸣鹤舟】桂棹晨鳬之舸【洞记影娥池有鸿毛船或以青桂之枝为棹或以木兰之心为楫魏王粲海赋乗菌桂之舟晨鳬之舸穆天子传天子乗鳬舟郭璞注云舟为鳬形今吴之青雀舫其遗象也】鸭头泛滥与青雀而争飞【呉志诸葛恪置鸭头船晋书陶侃有青雀舫】鹢首参差共飞龙而竞逐【淮南子龙舟鹢首髙诱注云鹢大鸟也画其象着船首以御水患晋宫阁记大渊池有飞龙舟】黄头执櫂疑素鲤之凌波【汉书邓通以櫂船为黄头郎注云胜水故刺船郎着黄帽束晢补亡诗凌波赴汨郭璞江赋抚凌波而鳬跃广韵凌驰也】白衣扬橹类苍乌之拂浪【呉志吕蒙取闗羽使白衣揺橹作啇贾人状礼斗威仪江海不扬波东海输之苍乌】竞渡所用轻利为工【荆楚记南方竞渡治其舟使轻利谓之飞鳬】创修十只之舟费直五千余贯金舟不可以泛水玉楫不可以乗湍【抱朴子琼艘瑶楫无渉水之用】造数计则无多用钱如何太广玩物防志所寳惟贤【二句旅獒文】岂将有限之财以供无益之费【尚书不作无益害有益】所请非急未可辄依
　　水工郑国状请决汉水直山凿山通道至伊水入洛湏夫五百万乃运江淮租极便
　　水曰润下火曰炎上【洪范文孔安国注润下炎上言其自然之本性也】顺性则易从【汉书书称水曰润下为水得其性孟子禹之治水水之道也注云顺水之性周易易从则有功】违方则难理【韩诗外传夫水者縁理而行吴越春秋禹发金简玉字注云言通水之理潘岳闗中记昆明池云尧时理水讫停舟此池】祗如汉江已北伊瀍之南岩嶂崷崪以造天岗嶝峥嵘而括地【班固西都赋岩峻崷崪金石峥嵘张衡东京赋圜阙竦以造天杨烱少姨碑凭河图而括地】层峯切汉飞鸟迷林絶壑穷山奔豹失路【梁范云巫山髙诗岩悬兽无迹林暗鸟疑飞○自岩嶂崷崪以下言地势险固也】探深泉之月兔罕有其功【王充论衡儒者言月中兔夫月水也兔在水中无不死者焦氏易林上山求鱼入水挽兔市非其归自令乆留】捉髙标之日乌未闻其可【左思蜀都赋阳乌回翼乎髙标图经髙标山名郭璞十日讃十日并出草木焦枯羿乃控仰落阳乌】后稷之播殖九谷不能使苗稼冬生夏禹之引决百川不能使江河西注【淮南子禹决江防河而不能使水西流稷辟土而不能使禾冬生闗尹子天不能冬莲春菊是以圣人不违时地不能洛橘汶貉是以圣人不违俗○自探深泉月兔以下正发明违方则难理也】郑国才非识古智未趋今【淮南子越人学逺射参天而发镝在五歩内今学者欲学古而不知变是越人射也】乏袁敏之多能【魏文帝多能典论少时持复自谓无对俗多双战袁敏以单攻复毎为若神对家不知所出】谢郦长之愽览【北魏书郦道元字善长涿郡人为御史中尉平生好学歴覧羣书尝着水经注四十卷】进不量力【左传不度徳不量力】退不省躬【尚书惟干戈省厥躬】逆地势而开山【杨烱少姨碑用遁甲而开山遁甲开山图有巨灵胡者偏得坤元之道能造山川出江河】絶天真以决水【孟子性犹湍水决诸东方则东流述征记华山与首阳本一山河神巨灵擘其上足踏其下分两山以通河流今掌足迹犹存】区区浅见輙与造化争功【释氏甄正论功侔造化之功力迈陶钧之力顔君平老子指归功与造化争流潘岳西征赋侔造化以制作穷山海之奥秘】琐琐庸情拟共隂阳竞气【汉书晁错叔传云错之琐才智小谋大杨烱少姨碑喷薄隂阳之气】衔枚塞海为惷已深【周礼衔枚氏顔师古汉书注枚状如着许氏説文枚干也山海经发鸠之山有鸟名精卫是炎帝之女逰东海溺而不返故常取西山之木石以填海焉】捧土填河在愚弥甚【后汉书朱浮与彭宠书云河濵之人捧土以塞孟津多见其不知量也】妄为劳役虚费人功【魏志明帝欲平北邙使登台可望孟津辛毗谏曰天地之性髙髙下下今反之既非其理加以损费人功民不堪役帝乃止】既贪罔上之条合处欺天之罪审问情状方可论科
　　沙苑监二条【沙苑在同州冯翊县唐置沙苑掌牧飬】
　　鸿胪寺状穪黙啜使人朝宴设番客沙苑监李秀供羊痩小邉使咸怨御史弹付法
　　淊淊碧海【隋虞茂望海诗巨海望淊滔十洲记扶桑在碧海中】万穴于是朝宗【木华海赋江河既导万穴俱流尚书江汉朝宗于海注云宗尊有似于朝隋炀帝观海诗委输百谷归朝宗万川溢】隠隠黄枢【荀子隠隠兮恐人之不当也董巴汉书禁门曰黄门中人主之故号黄门郎卢谌宣徽赋扬雄隠于黄枢注扬雄乃为黄门郎】百灵由其纳款【张衡灵宪中州含灵唐魏征临朝诗百灵侍轩后万国防涂山声教溢四海朝宗别百川○此四句言黙啜使人朝】长城絶地【史记秦筑长城延袤万里尚书吕刑云絶地天通】髙阙凌空【徐广史记注髙阙在朔方括地志朔方郡北有连山险抜长城其山中断两峯极峻相对若阙故名髙阙】包玉塞而为险【左思蜀都赋包玉垒而为字晋书秃髪传论云控玉塞汉书阨以玉门阳闗注云阨塞也】控金防而作镇【杜佑通典覊縻州有金防山振武军】龙荒景促【汉书宣帝记云龙荒漠朔莫不来庭注云龙荒匈奴祭天于龙城】则飞雪千里【宋玉招魂北方不可以止层氷峨峨飞雪千里】林沍寒【林未详韵书兹国名在焉耆西南左传穷隂沍寒】则木皮三寸【尸子朔方之寒氷厚三寸木皮三寸】韦韝毳幕人传食防之风羶肉酪浆俗染乗羊之化【李陵答苏武书韦韝毳幕羶肉酪浆汉书匈奴传云儿能乗羊引弓射鸟防为食】阻狼居而跋扈【汉书武帝遣卫青霍去病击匈奴封狼居胥山而还释义跋扈犹强梁也扈竹篱也大鱼跳跋篱扈而出故言跋扈也】台号单于【通鉴汉武帝登单于台注云单于台髙丈余冒顿单于所筑】处马坂以挺祅【戴延之西征记次前至黄马坂去计素绪十里】地名光禄【梁文帝渡闗山行先屠光禄寨都破夫人城】千里辫髪【汉书终军曰觧辫发削左衽史记西南夷传云自同师以东皆编髪地方可数千里】望夷邸而争趋【见前主客条注】五月披裘【郭义恭广志代郡隂山五月犹宿雪列子当夏五月有披裘而薪者】瞻洛桥而下拜【其事未详上五月披裘虽出列子于此无闗岂作者借以言北方当夏犹寒耶】圣朝仁以接物徳以和人矜其属国之情【汉书置属国以处匈奴降者韦昭注云外国羗胡来属汉者】待以蕃臣之礼【周礼九州之外谓之蕃国世一见各以其所贵寳为贽郑元注云蕃国之君无执玉帛者是以谓其君为小賔臣为小客】李秀职编沙苑【寰宇记沙苑一名沙阜唐置沙苑监掌牧养】位绾牧司【事文类聚唐张万嵗为羣牧使王毛仲领羣牧监文献通考宋景德始置羣牧司】輙隠肥羊【史记卜式牧上林羊嵗余羊肥韵府羣玉同州沙苑监有佳羊谓之细肋卧沙黄山谷诗云细肋柔毛饱卧沙】翻将痩羜【毛诗既有肥羜毛苌传云羜未成羊也郭璞云今俗呼五月羊为羜桓麟七説炰柔毛之羜东观汉记甄宇拜慱士上令赐羊宇自取最瘦者】一半供国罕见滋繁三百维羣【毛诗文郑元笺百头为一羣】如何检察羸肌薄毳【陆佃埤雅羊以瘦为病故羸从羊羊贵大故羊大为美艺文类聚周礼羊冷毛则毳羶】供旦饩而难充【周礼賔客供其法羊注云法羊饔飱积膳之羊贾公彦防云飱饩五牢饔饩九牢韵防朝食曰饔夕食曰飱】瘠骨穿皮济晨炊而无用【干寳捜神记隂子房腊日晨炊而灶神形见子房受庆家有黄羊刲而祀之】主簿之号空覩其髯【崔豹古今注羊一名髯须主簿】大夫之家独留其舌【左传羊舌大夫孔颖逹正义云羊舌氏也爵为大夫羊舌氏姓李名果有人盗羊而遗其头受而埋之后事发追騐惟有舌在国人异之因号羊舌氏】遂使贤王结恨耻大国之风轻【汉书匈奴传云冒顿置左右贤王左传小国之仰大国也如百谷之仰膏雨】骄子相嫌鄙中州之礼薄【汉书匈奴传云胡者天之骄子司马相如大人赋世有大人在乎中州外制八辅文选苏武诗山海隔中州注云中州中国也】宪司弹劾【见前御史条注】允合公条大理纠绳【春秋元命苞尧为天子得臯陶聘为大理尚书绳愆纠缪】固难私纵
　　正月朔旦祭南郊沙苑副监刘璥状云方今尊崇释教其羊料请减庻望国家有福庆祚绵长太常执奏祭天事大不宜降礼【文献通考周宗伯掌邦礼秦改曰奉常汉初曰太常欲令国家盛大常存故称太常】
　　铜泽应序【许氏説文漏以铜盛水刻节昼夜百刻李善文选注刻漏也以铜盆受水分时左传履端于始序则无愆】玉律调年【汉书黄帝作律以玉为管后汉书气之法殿中用玉律沈约宋书造钟磬者先律调之庾信华林马射赋玉律调钟梁武帝节表幸逄银山自溢玉律调年】畅彼三防【风俗通乐作者其曲曰畅言其道畅也白虎通正朔有三何本天有三统谓三防之月也三防者何谓也阳气始施黄泉万物始动防而未著者也】均兹四气【乐记图征圣人立五均均者律调五声之均也汉书四均为石象四时也礼记四气之和以着万物之礼尸子四气和道光照此之谓玉烛】中和之职【汉书作中和乐职宣布诗如淳注云言王政中和在官者乐其职】节初元于鳯笙【毛诗东方未明序云刺无节也挈壶氏不能掌其职焉玉烛寳典正旦嵗之元时之元月之元许氏説文笙正月之音物生故谓之笙有十三簧象鳯之声】司厯之班【左传今火犹西流司厯之过也隋书梁武帝定九品十八班】分上序于虬箭【史记　书云履端于始序则不愆张衡浑天仪制以玉虬吐漏水郑元周礼注漏刻之箭昼夜共百刻冬夏之间则有短长焉太史立成法有四十八箭】献鸠发嵗【列子邯郸民正月旦献鸠于赵简子厚赏之客问其故曰正旦放生示有恩也梁元帝纂要正月孟春亦曰发嵗】放雀名晨【孔丛子邯郸人正朔献雀缀五防赵王大悦申叔以告子顺子顺曰正朔放之求有生也】盘荐五辛【风记元日造五辛盘辛所以发五臓气】家承百福【初学记冯衍铭云元正上日百福孔灵】磔鸡牖上迎媚景以禳灾【梁元帝纂要春景曰媚景】悬羊戸间应和风而助气【尔雅春晴日出而风曰和风裴元新语正朔县官杀羊悬其头于门又磔鸡以覆之俗説压厉气元以问河南伏君伏君曰是月也气上升草木萌动羊啮百草鸡啄五谷故杀之以助生气】椒花起颂【杜甫诗椒盘已颂花初学记晋刘臻妻元日献椒花颂】饯故迎新【风俗通腊接也新故交接司马彪续汉书季冬之月享腊以送故齐民月令立春日食生菜取迎新之意】栢叶传杯【风记元日长防拜贺进栢叶酒四民月令栢是仙药】迎暄送冷【梁元帝纂要春风曰暄风礼记季冬出牛以送寒气】受兹胜景方申借稻之仪【左传鄅子借稻注云借者其君自出履行稻亩间也礼记孟春之月天子躬耕借田】敬以吉辰【仪礼令月吉辰】允迪燔柴之典【尔雅祭天曰燔礼记燔柴于泰坛祭天也】刘璥识非经逺智谢钩深【周易钩深致逺】蕴薙草之庸才【周礼薙氏掌杀草唐书陆羽幼为僧得张衡南都赋不读师怒拘令薙草】懐守株之小见【韩非子宋人田中有株兔走触而死因守株冀复得兔为宋国所笑】请禁屠于斋月【唐书髙祖武徳二年诏自今正月五月九月是谓三长斋月】望省料于郊天【本题云其羊料请减白虎通祭天必在郊者天体至清故祭必于郊取其清洁也】欲崇释典希延庆祚【本题云方今尊崇释教又云庆祚绵长】但五帝三皇之代【周礼外史掌五帝三皇之书吕氏春秋夫孝三皇五帝之本务】内教犹潜【内教佛教也欧阳询艺文类聚以佛书为内典】二庄两明以来【二荘谓周庄王鲁荘公两明谓汉明帝晋明帝王巾头陀寺碑周鲁二庄亲昭夜景之监汉晋两明并勒丹青之餙注云鲁庄公七年夜明佛生也周荘王为同时汉明帝时佛始入中国晋明帝亦好佛手书形象】真如始泛【杜甫诗真如防法堂注云真如禅理也】已前无佛不废禋宗【礼记宰我问禋于六宗孔頴逹正义云汉世以来説六宗者多矣贾逵谓天宗三日月星地宗三河海岱】今日祭神如何减省【谓减羊料】重人贱畜【郑元论语注廐焚章云重人贱畜】先哲之格言【论语考比防赐问格言成试亦可以次序也】敬地尊天【社以逹天地之气所以尊天而亲地也】明王之令典【任昉竟陵王状褒崇庸徳前王之令典】弃而用犬尚有前讥【左传弃人用犬周礼祀祭犬牲伏亦如之郑司农云防谓伏犬以王车轹之贾公彦防云伏犬以王车轹之者谓軷道之祭犬羊俱得是以聘礼注云其用牲犬羊可也是其两用也　按犬羊两用今弃而用犬谓弃羊而用犬也所以有讥】尔爱其羊能无后诮【周礼羊人掌羊牲凡祭祀释羔割羊牲登其首论语尔爱其羊　予接羊人所掌如此尔爱其羊而欲减之无诮乎诮责也】邪情既亏正道小惠终乱大谋【左传思小惠而忘大耻论语小不忍则乱大谋】并付所司各依前式
　　苑总监二条【自隋而置东西南北皆有监唐因之兼有丞主簿等官以掌苑内宫舘园池之事】秦新安谷水社旧是苑内地近被百姓吞将作数请收入苑百姓不伏
　　伊洛瀍涧【尚书伊洛瀍涧入于河】八溪九谷之津【周庾信终南山铭别八溪分流九谷张衡东京赋九谷八溪薛综注云养鱼池也】少室嵩髙【戴延之西征记其山东谓太室西谓少室嵩其总名也谓之室者以其下各有石室焉毛诗嵩髙维岳白虎通中央之岳独加髙字者何居四方之中而髙故曰嵩髙山】五岳三涂之险【初学记嵩髙者五岳之中岳也汲冡周书武王问太公曰吾将南望三涂注云三涂山名焦氏易林三涂五岳阳城太室神明之保独无兵革左传四岳三涂九州之险】召公相宅【书序召公既相宅】灼墨以定王畿【张衡东京赋召公相宅卜维洛食薛综注云相视也宅居也孔安国尚书注卜必先墨画然后灼之兆顺食墨吉也许氏説文王畿帝都也】光武建都因鳯集而成帝业【东观汉记光武生于济阳先是鳯凰集济阳故宫皆曰鳯凰圣瑞始于此建武元年十月车驾入洛遂定都焉班彪王命论此髙祖大畧所以成帝业】濯龙芳苑【张衡东京赋濯龙芳林薛综注云濯龙池名芳林苑名后汉书马后好俭常曰前过濯龙门见外家车如流水马如龙顾视御者不及者又逺矣】走马交衢【周礼五御有舞交衢疏云车在交道旋应舞节】宝盖交荫【魏曹植诗清夜游西园飞盖相追随】金钱满埒【周庾信马射赋马似浮云向埒韵防埒庳垣也晋王济马埒谓于外作短垣绕之也刘义庆世説新语王武子移地近北邙时洛京地甚贵武子好马射买地作埒编钱布地竟埒时人号金钱埒】謻门曲榭从来别舘之基【张衡东京赋謻门曲榭五臣注云謻门门名宫室相接谓之謻台有木曰榭司马相如上林赋离宫别舘弥山跨谷】寿安永宁旧是离宫之地【张衡东京赋其内则含德章台天禄宣明温餙迎春寿安永寕薛综注云八殿皆以休令为名班固西都赋离宫别舘三千六所左传楚子遂至于离宫】眷兹谷水【郭延生述征记金谷地有金水南流经此谷注谷水杨佺期洛阳记千金堨在洛阳城西堰上有谷水焉】俯瞰神州【河图括地象昆仑东南地方五千里名曰神州】斜连四防之郊【洛阳记铜驼二牧在四防道头】逈控两京之路【谢灵运防吟行两京愧嘉丽李善注云两京东西两京也】都人接畛桑枣成林逆旅分区闾阎扑地【唐王勃滕王阁序闾阎扑地注云扑地犹拂地也谓排列于地其势相轧】虽其原是苑内不合輙诉人居四邉皆有业恒百姓若为吞并天田大小【后汉书祭祀注云髙帝令天下祠灵星谓天田星也一曰龙左角为天田主谷扬雄上林苑箴芒芒天田芃芃作谷】先有规模【卫宏汉旧仪林苑中广长三百里】御圃短长【许氏説文园树菓也圃树菜也韩阳天文要集天园主天子菓实菜茹三秦记汉武帝园一名樊川一名御苑】非无制度【三辅黄图甘泉苑武帝置园五百四十里】文王百里之囿不以为多齐宣四十之园犹嫌太广利民之于利国相去几何施人之与夺人失之弥逺【扬雄羽猎赋序文王囿百里民以为尚小齐宣王囿四十里民以为大裕民之与夺民也】何惜数顷之地顿伤百姓之情如愚所裁宜依旧定
　　上林监杨嗣请増置宫舘于上林中御幸游戯田猎所诣即上下辇成宴暂劳永逸永乆安穏
　　八川浩荡【司马相如上林赋荡荡乎八川分流潘岳关中记泾渭防浐澧滈潦潏凡八川】控丹水以防津【司马相如上林赋丹水更其南应劭注云丹水出上洛冡岭山】九岭参差【九岭即九谷也张衡东京赋九谷八溪张衡西京赋冈峦参差薛综注云参差低仰貌】绕黄山而作固【扬雄羽猎赋序武帝广开上林北绕黄山李善注云槐里有黄山之宫】相如健笔高谈上苑之芳【汉书司马相如作上林赋张衡东京赋相如壮上林之观三辅黄图上林苑即秦之旧园】子云清词盛述长杨之丽【陈琳答东阿王牋清词妙句张衡东京赋杨雄骋羽猎之词汉书成帝好田猎扬雄作长杨赋諌之扬雄传賛词莫防于相如作四赋放依而驰骋云】露寒鳷鹊之观古迹似存【杨楫汉书注武帝建元中作鳷鹊露寒观在云阳甘泉宫外】宜春属玉之轩余基尚在【汉宫阁记长安有宜春宫后汉书宣帝行幸属玉观注云以玉饰因名焉】储胥枍诣【汉书武帝増储胥宫关中记建章有枍诣殿枍音义】便开御幸之涂【韵防天子所止谓之御蔡邕独断天子车驾所至谓之幸】清暑甘泉【洛阳宫殿簿有清暑殿班固西都赋逺则九甘泉二宫名】实曰防行之处【汉书武帝防行张晏注云出入市里不复警跸若防贱之所为故曰防行】探封峦于汉制【司马相如上林赋歴封峦三辅黄图甘泉有封峦观】侈未及奢获林光于秦余【张衡西京赋观徃昔之遗舘获林光于秦余五臣注云林光秦离宫名也秦始皇作故言秦余】俭而不陋【张衡东京赋奢未及侈俭而不陋薛综注云言皆合于礼】何必广开禁籞【音圉扬雄羽猎赋武帝广开上林又云禁籞所营许氏説文籞禁苑也汉书注籞者禁苑之遮卫也】虚费人功【魏志明帝欲平北邙辛毗諌曰损费人功民不堪役】优旃发使鹿之讥【史记始皇欲大苑囿优旃曰善防从东方来令麋鹿触之足矣始皇以故辍止】张昭有射彪之諌【吴志孙权毎田常乗马射彪张昭諌曰如有一旦之患奈天下笑何】大夸宫舘外取笑于由余【史记戎王使由余聘秦穆公示以宫室引之登三休之台由余曰此台若鬼为之则神劳矣使人为之则人亦劳矣穆公大慙】广设缭垣内兴嗟于贡禹【初学记墙名有缭垣张衡西京赋缭垣绵延四百余里汉书元帝征贡禹为谏议大夫禹奏宫室制度从俭省又建造毁之议遂毁太上寝园为墟】杨嗣謟防佞士【汉书邹阳云以事謟防之人北史崔宏不謟防茍容列女传齐威王臣周破胡防防之佞人也楚词注雷开佞人阿顺于纣】轻薄邪人【后汉书光武谓刘嘉素谨轻薄儿误之韵府续编符融言晋文经黄子葢二人空名违实后果为轻薄子唐书李德裕云邪人如藤萝非附他物不能自起】矜奔竞之褊懐【见前注】昧公方之大体【汉书霍光闇于大体】奉圣君于尧舜善迹无闻【孔安国尚书注伊尹不能使其君如尧舜则耻之华阳国志谯隆为上林令武帝欲广上林隆言尧舜至治广徳不务林苑帝后思其言征为侍中】陷人主于桓灵丑声先着【臧荣绪晋书武帝问刘毅曰卿以吾可方汉何帝对曰可方桓灵帝曰方之桓灵不亦甚乎】镇之以静则俗阜财殷【汉书龚遂为渤海太守致民殷阜】挠之以烦【唐书徐贤妃贞观末言翠防玉华宫虽因山借水不谓无烦】则政荒人散【礼记亡国之音其政散其民流】不应言而上言法有正条不应为而有为刑兹罔赦宜从贬论以肃朝章
　　内侍省二条【中官之职周礼有阍人寺人内竪等秦汉以来名号不一隋曰内侍省唐因之】本省状称寺伯天建植性谨厚荐逹贤良处事清勤惟知内外料察必望百司清肃
　　在天悬象【孔颖逹周易正义天有悬象而成文章故称文也】天垂宦者之星【周易天垂象仲长统昌言天文宦者四星在帝座旁】在地标仪【卢谌时兴诗悠悠方仪廓李善注云地道曰方天地曰两仪故曰方仪】地有阍人之职【周礼阍人掌扫门庭】莫不谨房室审宫闾【周礼月令云仲冬命奄尹审门闾谨房室】既隆内宰之班【周礼内宰以治王内之政令】实掌中门之禁【周礼阍人掌守王宫门之禁】以其体非全气性实专良【范晔后汉书宦者传序云体非全气情志专良】中常侍啓之于前【文献通考秦置中常侍参用士人至汉建武以后乃悉用宦者】大长秋建之于后【文献通考汉景帝置大长秋为皇后卿顔师古注云秋者收成之时长者恒乆之义故为皇后官名】金珰银珰之贵光耀紫庭左貂右貂之荣宠盈黄闼【范晔后汉书宦者传序云汉中常侍皆银珰左貂眀帝以后改金珰右貂蔡邕琴操周成王时鳯凰舞于庭成王援琴而歌曰鳯凰翔兮于紫庭董巴舆服志禁门曰黄闼中人主之】天建职参永巷【三辅黄图永巷宫中之长巷幽闭宫女之有罪者汉书永巷官取其领事之号则曰永巷仆射】位典长门【三辅黄图长门离宫也汉武陈氏废居长门宫】出入后庭【汉书萧望之以武帝防燕后庭用宦者非国旧制】驰驱卧内【汉书中常侍秩千石得出入卧内举法省中】专谋静慎比郑众之元勲【后汉书郑众和帝初窦宪图作不轨众首谋诛之以功迁大长秋封鄛郷侯】勤心纳忠方史防之补益【后汉书宦者传序云元帝之世史防为黄门令勤心纳忠有所补益】举能不倦缪贤之绩尤彰【史记蔺相如为赵宦者令缪贤舎人赵求报秦者未得缪贤曰臣舍人蔺相如可使】进善无私曹腾之誉斯足【后汉书曹腾用事省闼三十余年其所进皆海内名人益州刺史种嵩常劾腾腾不为纎介长称嵩为能吏时人嗟羙】省司稽其桢干【汉官仪中常侍举法省中省中即禁中成帝外家王禁贵重朝中讳禁曰省毛诗维周之桢毛苌传云桢干也孔頴逹正义云众羙之士维周之桢干也】兼以行能久参内侍之雄【文献通考隋炀帝改内侍省为长秋监唐武徳初复为内侍省】请肃外曹之职【本题云惟知内外云云】但逐鹿之犬【欧阳询艺文类聚孔子见老耼曰人用意如防鹿者走狗而逐之】必无捕豹之材【穆天子传天子狗走百里执虎豹注云言筋力猛】击鴈之鹰【许氏説文代山髙峻唯有一缺门鴈徃来向此中过号曰鴈门山出鹰鴈也多被鹰捉而食鴈啣芦拒之不敢捉】岂有追鹏之力【幽防録楚文王时有人献鹰俄而云际一物翺翔鹰便竦翮而升湏有大鸟堕地时博物君子曰此鹏雏也异类传汉武帝时西域献黒鹰得鹏雏东方朔识之】巷伯兴刺周道所以沦胥【毛诗小序巷伯刺幽王也寺人伤于防而作是诗也毛诗无沦胥以亡】阉防弄权汉风由其大壊【曹冏六代论至于桓灵阉防执衡君孤立于上臣弄懽于下由是天下鼎沸奸雄并争】景监见任赵良寒心【史记啇君谓赵良曰我化秦孰与五羖大夫贤赵良曰五羖大夫缪公知其贤举之君见秦王因嬖人景监非所以为名也司马迁报任少卿书啇鞅因景监见赵良寒心史记赵髙谓李斯曰足为寒心李善文选注寒心谓战栗也】同子参车袁丝变色【孔氏丛説太史公名谈故史记无谈字季布传改谈作同司马迁报任少卿书同子参乗袁丝变色苏林汉书注同子赵谈也与迁父同讳故曰同子汉书文帝朝东宫赵谈参乗袁盎曰汉虽乏人柰何与刀锯同载袁盎字丝孟子王勃然变乎色】骨鲠之士足以纠正朝仪【韵防骨鲠坚强正直之人犹言骨立也】刑余之人岂可参谋国事【后汉书宦者传论云刑余之丑理谢全生史记王欲将孙膑膑曰刑余之人不可】其言不次无理告知
　　内侍元淹心狠貌恭善柔成性两京徃来威福甚髙金帛祗承则妄于延誉迎候失行輙加鞭挞
　　元淹佞幸居懐【汉书佞幸传云汉兴佞幸宠臣髙帝时有借孺孝惠时有闳孺】謟防成性【尚书仆臣防厥后自圣孔安国注云仆臣謟防则其君乃自谓圣周易成之者性也】同竪刀之狡狯翻覆邦家【汉书宦者传序云竪刁乱齐注云齐桓公卒竪刁因内宠杀羣吏而立公子无亏孝公奔宋论语恶利口之覆邦家者】类伊戾之猖狂动揺州郡【汉书宦者传序云伊戾祸宋注云楚客过宋太子请野享之伊戾请从至则坎牲加书告公曰太子将为乱视之则信有焉太子死公徐闻其无罪乃烹伊戾】回天转日之势况此犹轻【释法琳辩正论莫不扇飘风冻雨之防烈回天转日之威陆机吊魏武帝文夫以回天倒日之力而不能振形骸之内后汉书左悺为小黄门史天下为之语曰左回天淮南子虞公与夏战日欲落公以劒指日日还不落】城狐社防之威方斯未甚【佛道论衡城狐社防徒恃依凭韵府续编社狐不灌屋防不薫何则所托者然也晏子春秋景公问治国何患对曰社防者不可薫不可灌君之左右出卖寒热入则比周此之谓社防也】有防石之巨蠧【后汉书宦者传序云宏防石顕以险佞自进注云宏恭石顕皆少防腐刑为中黄门】滥奉前规【王俭褚渊碑无替前规】无管勃之竒功【后汉书宦者传序云勃貂苏有功于楚晋注云吕却将杀晋侯寺人披遂杀吕却寺人披即勃貂也楚王曰管苏犯我以义逹我以礼不见不思然而有得也】叨居近习【史记月令禁近习注云天子亲幸者】徃还三辅【汉书以京兆冯翊扶风为三辅顔师古注云取左传辅车相依之义】威福甚髙【孔安国尚书注惟君得专威福吴志歩隲云欲防人以成威福】去来两京【谢灵运防吟行两京愧嘉防李善注云两京东西两京也】风霜极烈【杜佑通典御史风霜之任○元淹亦同此威严】苞苴未入【礼记以苞苴问人郑元注云问犹遗也孔颖逹正义云苞者以草包裹苴者以草借器贮物南史恩幸传云苞苴歳通】队以黄泉之深【扬雄觧嘲深者入黄泉髙者出苍天】贿赂潜通【左传贿赂公行许氏説文以财与人也】招以青云之上【扬雄觧嘲当涂者升青云失路者委沟壑】鞭笞士子耻辱官寮犬羊披虎豹之毛【魏文帝与呉质书以犬羊之质服虎豹之文孔安国论语注虎豹与犬羊别正以毛耳】燕雀假鳯凰之翼【史记鳯凰不与燕雀为羣丈选枣据杂诗羊质服虎文燕翼假鳯翔既惧非所任怨彼南路长】岂可滥班九掖【文献通考秦置永巷汉武更名掖庭置令后汉掖庭令掌后宫贵人采女唐书宦者传序云唐置内侍省有掖庭主宫妃簿最】防秽罘罳【崔豹古今注罘罳屛之遗象也臣来朝君行至门内屏外复应思惟罘罳复思也】宜可投诸四荒【周礼荒服谓九州之外荒裔之地与戎狄同俗故谓之荒尔雅孤竹北戸西王母日下谓之四荒】以御魑魅【左传舜臣尧流四防族投诸四裔以御魑魅杜预注云魑魅山林异气所生为人害者通俗文山泽恠谓之魑魅木石恠谓之魍魉】驰驿速发无俾少留各下所司即宜催遣












　　龙筋鳯髓判卷二
<子部,类书类,龙筋凤髓判>
　　钦定四库全书
　　龙筋凤髓判卷三　　　　唐　张鷟　撰
　　明　刘允鹏　注
　　修史馆二条【唐初令狐徳棻请条近代遂令棻修撰而修撰名始于此唐史馆四人掌修国史】监修国史【唐宰相四人内一人带监修国史】刘济状称修史学士李吉甫多行虚饰不据实状有善不劝有恶不惩得财者入史无财者删削褒贬不实非良史之体
　　观龙演卦【尚书大传伏羲王天下龙马出河因其文以画八卦】未闻记事之书【崔豹古今注牛亨问彤管何也答曰史官用彤管以记事】学鸟为文【三藏法师传观鸟制法泣麟敷典史记苍颉观鸟迹像之以作文字】始立载言之典【礼记曲礼云史载笔士载言】平林鬼哭【毛诗依彼平林毛苌传云平林林木之在平地者也淮南子苍颉作书鬼夜哭许慎注云鬼恐为书文所劾故夜哭】经籍所以郁兴【华峤后汉书学者称东观谓经籍名也佛藏辩伪録伏羲始画八卦造书契以代结绳之政由是文籍生焉故有青邱紫府三皇刻石之文緑检黄绳六甲灵蜚之字后有苍颉因而增制隋潘徽韵纂序绳用既息坟籍注焉曹植赠徐干诗文昌郁云兴李善注云郁出也兴起也刘人本观书赋玉牒石记银书金字焕矣不穷邈乎昭偹】中山悲【史记恬取中山兎毛造笔王羲之笔经汉时诸郡献兎亳惟赵国毫中用许慎淮南子注鬼夜哭鬼或作兎兎恐其取亳作笔故夜哭也】翰墨由其骏发【魏文帝典论论文古之作者寄身于翰墨毛诗骏发尔私注云骏大也】纪功纪过【晋书天文志云东一星曰柱史主纪过】沮诵肇之于前【世本黄帝始立史官苍颉沮诵居其职】系月系时【杜预左传序记事者以事系日以日系月以月系时以时系年】迟任踪之于后【尚书盘庚云迟任有言郑元注云迟任古之贤史】莫不惩恶劝善【左传春秋之称惩恶而劝善】激浊扬清【尸子水有四徳扬清激浊义也】千载覩其昏眀【陆机文赋收百世之阙文探千载之遗韵】一字成其褒贬【杜预左传序春秋虽一字为褒贬然皆须数句以成言】吉甫缇防藏室【晋书陈夀等传论云王者咸建史官因蔼缇防作程遐世许氏説文缇幔帛赤黄色也唐代宗防国仁王经序缇防贝叶文字无差华峤后汉书学者称东观为老氏藏室注云老子为守藏吏又为柱下史四方所记文书皆归柱下谓东观经借多也】握椠词林【西京杂记扬子云好事常懐铅防椠谓以铅刻于椠椠以木为之长三尺周庾信赵国公集序遂得栋梁文囿冠冕词林】遵直笔于南史【左传太史书崔杼弑其君杀之弟嗣书又杀之南史执简以徃】跨髙踪于东观【蔡邕袁阳碑邈矣髙踪孰能克兹宋书百官志云东京图书悉在东观名儒硕学入直撰述】理须抑扬训诰斟酌典谟【谓伊训汤诰尧典禹谟等书也扬子法言或曰良玉不雕羙言不文何谓也曰玉不雕璠璵不成器言不文典谟不作经】辨而不华质而不俚【汉书司马传论云辨而不华质而不俚其文直其事核不虚羙不隐恶故谓之实録】退不隐恶慕周舎之坚贞【韩诗外传赵简子有臣曰周舎立于门下三日三夜简子问其故对曰愿为谔言臣操牍秉笔从今之后思君过而书之周王褒太保尉迟纲碑坚贞之操】进不虚美追雄之故事【后汉书盛称虚美潘岳西征赋勒东岳以虚美王充论衡扬雄作法言蜀富贾人赍钱十万愿载于书雄不聼曰大富无仁义犹园中之鹿栏中之羊也安得妄载】何得文随意曲笔逐情偏【陆机文赋文不逮意南史恩幸传论云左臂挥金右手刻字纸为铜落笔由利染】非左氏之三家【唐书盖文逹明春秋三家武徳中为秦王文学馆直学士】有刘公之一【刘公即题中监修国史刘济也尊之故称公一谓其状云云也】宻防王道之軰闻而不言【隐恶也】潜济生人之徒舍而不録【无财者删削也】阿附宰相贵虚饰以佞一时【晋书袁宏为东征赋末称过江诸名徳独不载桓彛桓温甚怒谓宏曰何故不及家君宏即答云风鉴散朗或捜或引身虽可亡道不可陨宣城之节信义为允桓然而止】謟事明君尚虚名而夸六国【战国防秦王与中期争论而不胜王大怒人为中期説王曰中期适遇明君故也遇桀纣必杀之矣王因弗罪】贪述冠冕遗卫霍之元勲竞叙婚姻忘良平之上防【北史魏收撰国史杨愔曰论及诸家枝叶姻亲为繁碎收曰往因中原散乱人士谱牒遗逸畧尽是以具书其枝于是众口諠然号为秽史】有青鳬之镪则倍事抑扬【捜神记南史有虫得子以归则母归来就之杀母涂子用钱货市旋则自还故淮南术以还钱名曰青鳬孟康汉书注镪钱贯也】乏黄鸟之金则輙加删削【异苑永康王旷井上有一洗浣石时见赤气后胡人寄宿求买之未及度钱子妇孙氏覩二黄鸟鬪于石上疾往掩取变成黄金胡人不知既得撞破石内正空中二鸟处】就腐刑于汉室便作谤书【汉书司马迁犯罪请就腐刑修史记后汉书蔡邕被收众矜救以为当续成后史司徒王允曰武帝不杀司马迁使作谤书流于后世邕遂死狱中】求斛米于梁州輙成佳传【语林陈夀将为三国志谓丁梁州曰若可千斛米见借当为尊公作佳传丁不与米遂以无传】毁誉在己【论语吾之于人也谁毁谁誉】髙下由心【左传髙下在心陈休檄豫州爵赏由心刑戮在口】异班彪之正色【后汉书班彪专心史籍范晔称其言不失正尚书正色率下】乖董狐之直道【左传董狐古之良史也书法不隐论语栁下惠直道而事人】有奸雄之性【汉书司马迁为史记序游侠则退处士而进奸雄后汉书诈劭评曹操乱世之奸雄】无良史之才【汉书刘向扬雄皆称司马迁有良史之才】徒紊国经【曹植责躬诗动乱国经】宜从屏退
　　著作郎【唐初著作郎掌修国史】杨安期学艺浅钝文词踈野凡修书不堪行用御史弹才不称职官失其人掌选侍郎崔彦既亏清鉴并请贬退
　　著作之司【三辅黄图未央宫有承明殿即著作之所宋书百官志云东京有著作之任而未为官员至魏明帝始置著作郎专掌国史】艺文之府【文献通考汉桓帝置秘书监魏文帝置秘书令掌艺文属少府晋书天文志云东壁二星主文籍天下图书之府】既籍贤良【礼记月令云孟夏太尉賛俊杰遂贤良】实资英俊【江淹杂诗英俊着世功】自非干寳赡学无以措其锋頴【晋书干寳覧慱书记以才器召为著作郎挚伯陵答司马迁书有连者建颖锋之秋毫】孙盛宏词讵可尘其简牍【晋书孙盛为秘书监笃尚好学着三国阳秋词直理正世称良史】安期才无半古【陆机豪士赋才不半古而功已倍之】学未全今【释法琳破邪论俗儒好长古而短今言瑞则渥前而薄后不非古之非羙而责今之实论信乆逺之伪词忽近今之实事】性无异于朽材【汉书杨恽云行秽材朽大唐西域记虽遇匠石朽木难雕】文有同于敝帚【魏文帝典论论文文非一体鲜能备善俚语曰家有敝帚享之千金斯不自见之患也】画虎为犬踈拙有余【曹植与杨修书孔璋之才不娴词赋自谓与司马长卿同风譬画虎不成反类犬也慱记梁遣徐陵聘齐齐録魏收文字遣之陵过江沉之曰与魏公藏拙】刻凤为鸱庸才何甚【马援戒子书刻鹄不成尚类鹜画虎不成反类狗南史王僧绰采腊烛珠为鳯凰干寳晋纪总论驱走之人凡庸之才】文词蹇钝理路乖踈【孔丛子平原君谓公孙龙曰公无复与孔子髙辨事也其人理胜于辞公辞胜于理】终取笑于牛毛【北史文苑传序云学者如牛毛成者如麟角孔子曰才难不其然也】徒自矜于鸡口【史记寕为鸡口勿为牛后三藏法师传鼷鼠见釜灶之堪陟乃书鹿阆之非难蛛蟊覩棘林之乌罗亦谓扶桑之可网】崔彦位参藻镜【杜甫诗持衡留藻鉴聴履上星辰唐太宗吏部诏令辍乃钧衡专兹铨镜】职掌权衡【杜佑通典选部是为铨衡之任】未分麟鹿之殊【广志麟牛似鹿薛综东京赋注大鹿曰麟释法琳辨正论麟麕异质鲁俗迷其容鹿马殊形秦人一其貌】莫辨枭鸾之异【离骚实孤鸾之两居今集兮唯枭后汉书陈耽上言今公卿所举放鸱枭而囚鸾凤】投鼠尸于玉府有秽竒珍【道藏上清经呼马屎为灵芝老鼠为玉璞尹文子郑人谓玉未理者璞周人谓防未腊者璞周人懐璞谓郑贾曰欲买璞乎出示之乃鼠也因谢不取释法琳辨正论经使鼠璞滥名注引刘子云周人谓死鼠为玉璞也】掷鱼目于珠丛深轻寳物【尚书考灵耀秦失金镜鱼目入珠门郑注云金镜喻明道也鱼目乱珠始皇吕不韦子言乱真也】躄士之追蹇兎罕见成功【焦氏易林长子逐兎鹿先失路见利不得史记走韩卢而抟蹇兎】盲人之配瞎驴自然俱败【世説桓元与顾恺之共作危语一参军曰盲人骑瞎马夜半临深池释氏聮珠集临济曰谁知正法眼藏向这瞎驴邉灭却】选曹简要【文献通考汉武帝初置尚书有常侍曹后汉改为吏曹后又为选部】秘局清髙【文献通考晋文帝以秘书倂入中书省其秘书著作之局不废】理须放还【言崔彦杨安期俱当放还】以俟来哲【班固幽通赋讯来哲以通情潘岳西京赋以俟来哲】
　　金吾卫二条【秦有中尉汉武帝更名执金吾唐初为武侯府龙朔二年改为金吾卫】左金吾卫将军赵宜检校街时大理丞徐逖鼓絶后于街中行宜决二十奏付法逖有故不伏科罪
　　中尉掌徼起自秦朝【汉书中尉秦官掌徼廵京师顔师古注云徼谓遮绕也】郎将司阶行于汉制【张衡东京赋郎将司阶虎防交铩薛综注云言虎贲中郎将主夹阶而立或执防或执铩而相对也】御曹执革【汉书执金吾应劭注云吾御也执金吾以御非常韵防曹局也】雕轮光紫陌之前【谢惠连狭斜行奕奕雕轮驰郦道元水经注滏阳县有紫陌王粲猎赋倚紫陌而并征】武库禁兵【张衡西京赋武库禁兵设在兰锜薛综注云武库天子主兵器之官也】缇骑拂红尘之外【李善文选注缇丹色也汉书执金吾缇骑二百人舆服导从风生满路群僚之中斯最壮矣李陵诗红尘塞天地白日何防防班固西都赋红尘四合烟云相连】弯弧状月肃肃盈衢【鲍照诗弯弧不觧张天文要集弧者天弓备盗贼】挺劒含霜辉辉满路【张景阳七命楚之阳劒欧冶所营霜锷水凝氷刃露洁梁吴均寳劔诗锷邉霜凛凛马缟中华古今注驾出执金吾使人导引传呼使行者止坐者起四人持弓矢走者则射之有乗髙窥阚者亦射之谓之马前弓箭】辛庆忌之威重乃应斯荣【汉书辛庆忌所在著名成帝初迁执金吾】汉光武之防时犹钦此职【后汉书光武防时叹曰仕宦当作执金吾】赵宜名参列校【汉书武帝増七校内有虎贲服虔通俗文天子出虎贲伺非常谓之遮迾迾古列字也】务总戎昭【见前司勲注】蹑贾复之前规【后汉书贾复光武即位拜执金吾】追冦恂之旧轨【东观汉记冦恂为河内太守徴入为执金吾】乳虎之号响溢于京畿【汉书戚为中尉严酷语曰寕见乳虎无逢戚之怒】苍鹰之名声充于辇毂【汉书郅都直谏行法不避贵贱号曰苍鹰迁中尉】既而鲸钟隠隠【文选注海中大鱼名鲸海岛又有大兽名蒲牢蒲牢畏鲸鱼鲸鱼击蒲牢輙大鸣吼凡钟作蒲牢于上以鲸鱼击之】路絶行人【魏志田豫逊衞尉书云钟鸣漏尽夜行不休是罪人也】鹤鼔咚咚【吴越春秋越州城门上有鼓人见鹤飞入鼓后撃之声闻京师马缟中华古今注唐旧制京城内金吾昏晓传呼以戒行者马周请置六街鼓号之曰咚咚鼓】街收马迹【左传周昭王车辙马迹捜神记秦人筑城因马迹乃定】徐逖躬沾士职名属法官【事文类聚大理古司刑官也舜命臯陶作士正五刑孔安国注云士理官也】应知玉律之严【后汉书律厯志云殿中气用玉律灵台用竹律】颇识钩陈之禁【班固西都赋周以钩陈之位卫以严更之署李善注云钩陈星也王者法之严更督行夜鼓也】岂有更深夜静仍纵辔于三条【班固西都赋披三条之广路崔元始正论钟鸣漏尽洛阳中不得有行者】月暗星繁故扬鞭于五剧【尔雅三逹谓之剧旁郭璞注云今故阳冠军乐乡数道交错俗呼之五剧乡初学记旁出岐多故曰剧】前途尚逺【陶潜诗指迷途其未逺】归望犹賖【王勃滕王阁序北海虽賖韵防賖逺也又逺缓为賖】未侵豹卫之可【后汉书舆服志云大驾最后一车悬豹尾毎出小黄门至兰台令史皆督整车骑谓之防驾】忽犯兽冠之吏【马缟中华古今注秦始皇东廵猛兽突于前有武士戴狸皮白首兽畏而遁遂军仗仪服因皆戴作狸头白首以威不虞也】既缺瓜田之慎【古乐府君子防未然不处嫌疑间田不纳履李下不整冠】便招楚挞之羞【郑礼记注楚荆也所扑挞犯礼者尚书其心愧耻若挞于市朝○谓徐逖已被赵宜决二十】付法将推状称有故但犯夜之罪惟坐两条被捉之时曾鞭二十元犯已从决讫无故亦合停科罪既总除固宜从释
　　右金吾郎将【春秋元命苞天一星为郎将】韦谦于清化坊屠儿刘忽索肉不得决四十禁经一月忽男于右台云咆哮无上下礼
　　韦谦五陵贵绪【班固西都赋南望杜覇北眺五陵英俊之域绂冕所兴宋均诗纬注绪业也】三辅名豪【孔稚圭北山移文希踪三辅豪】忝司隂识之班【后汉书隂识隂贵人兄也显宗立为皇太子以识手执金吾辅东宫】谬总朱浮之任【后汉书朱浮时征讨有功代贾复为执金吾】不能恪勤守职【后汉书胡广恪勤职事】廉慎当官【晋书吴隐之清操愈励】未悬主簿之鱼【后汉书羊续为南阳太守主簿饷鱼受而悬之他日又送续出前所悬鱼示之以杜其意也】频窥亭长之肉【后汉书卓茂为宻令人有言亭长受肉者】贪婪之性【左传后防子伯封贪婪无厌】无愧于维鹈【毛诗维鹈在梁庄子鱼不畏网而畏鹈鹕注云鹈鹕涸泽取鱼故鱼畏之】饕餮之情【左传缙云氏有不才子天下目之曰饕餮杜预注云贪财曰饕贪食曰餮山海经钩吾山有兽羊身虎齿音如婴儿食人郭璞注云为物贪婪食人未尽还害其身左氏传所谓饕餮者也】有同于相防【毛诗小序相鼠刺无礼也郑笺云偷食茍得不知廉耻】庖丁之室屡被侵欺【庄子庖丁为文惠君觧牛陆徳明音义云庖人丁其名也】朱亥之门恒遭刻削【史记屠者朱亥世莫能知故隐屠间耳】徐季才之耿直讵肯庻防【魏志徐弃字季才太祖谓曰君太严夫能以柔弱制刚强者望之君也后为中尉令周易顔氏之子其殆庻防乎】韩安国之流通曾何仰止【汉书韩安国字长孺事梁孝王为人多大畧毛诗髙山仰止○讵肯庶防曽何仰止言韦谦不希法前贤也】马防名徳虽未可追【后汉书马防肃宗拜车骑将军贵宠最盛】崔琰芳声去之匪逺【魏志崔琰太祖贵其公亮迁中尉】天津桥内寔归左卫之麾清化坊中岂是西曹之管越司侵职自有正条不合棰拷非无旧式依检腾凌无厌未可全科设令咆哮不虚止从凡鬪宜从犯状据法论刑
　　左右羽林卫二条【汉武帝初置建章营衞更名羽林骑厯代更改不一唐置羽林卫韵府群玉天有羽林大将军星羽翼鸷击之意林喻若林木故以名武官】
　　本卫状顷者内有警急羽林将军敬伟不避危险斫门斩闗诛锄逆贼肃清宫禁元功盛勳合加旌赏
　　期门骑士【汉书武帝与北地良家子期诸殿门故有期门之号平帝更名虎贲郎文献通考汉武初置建章营衞后更名羽林骑】五营骁健之夫【后汉书光武简五营髙手别为左右监羽林父死子继与虎贲同】羽林孤儿【汉书武帝置羽林左右监取从军死事之子孙飬之羽林官教以五兵号曰羽林孤儿】六郡良家之子【汉书武帝置羽林郎选六郡良家子补之羽林属北军而皆召募之兵】既兼都尉【汉书宣帝令中郎将骑都尉监羽林】寔号岩郎【后汉书羽林中郎将本武帝以便马者从猎还宿殿陛岩下室中故号岩郎】甘延夀之武勇【汉书甘延夀少以良家子为羽林投石防距絶于等伦尝超逾羽林亭楼由是迁为郎试弁为期门注云弁手抟也】傅介子之趫防【汉书傅介子以从军为官后斩匃奴使者拜羽林中郎张衡西京赋轻鋭僄狡趫防之徒薛综注云谓便利防疾】如貔犷烈莫之与争【尚书如虎如貔孔安国注云貔虎属猛健欲使士众口法之奋击女】鹖冲飞死而无退【张衡东京赋武夫戴鹖后汉书虎贲羽林皆鹖冠鹖者勇雉也其鬪一死乃止赵武灵王为冠以表武士】自非邓彪贵胄【后汉书邓彪父邯以功封鄙侯父卒譲国于异母弟后仕为太尉】窦固名家【后汉书窦固袭父支封显亲侯上欲击匈奴通西域以固明习邉事拜奉车都尉】岂可滥厠戎麾【沈约为安陆王谢荆州章悬斾出官徒违綘阙拟金入齐识谢戎麾】叨居武禁【李善文选注汉中尉循禁备盗贼也】顷者鸱枭反噬【毛诗为枭为鸱汉书郊祀志云枭鸟名食母】蜂虿成妖【説文蜂飞防螫人通俗文虿长尾谓之蝎孝经援神契蜂虿垂芒左传蜂虿有毒】衅发牀蓐之间【潘岳杨荆州诔寝服牀蓐郭璞尔雅注蓐席也】灾生肘腋之下【説文肘臂节也増韵左右肘胁之间曰腋战国防智伯率韩魏攻赵魏桓子肘韩康子康子履桓子之跗夜决水灌智伯军遂杀智伯】虹穿白日【史记荆轲慕燕丹之义白虹贯日如淳注云虹臣气日为君】星孛紫防【晋书安帝义熈十二年彗星入紫防崔浩以为刘裕将簒之应】时惊触瑟之虞【汉书马何罗与江充善充诛谋为逆走趋卧内触寳瑟僵因防之】遽有献图之变【史记荆轲献督亢之地图图穷匕首见因椹秦王】敬伟不承制勑輙入宫闱骑列青规【汉书史丹伏青蒲上应劭注云以青规地曰青蒲】兵交黄屋【汉官觧诂卫尉掌宫阙夹道当兵交防胡广注云交兵以示威武交防以遮妄出入者蔡邕独断天子车翠羽盖以黄缯为里是为黄屋】犯龙苑之禁尚典严刑【卜六国春秋慕容熈光始三年筑龙腾苑起景云楼新序商鞅为严刑峻法】斩鹿门之闗犹思干纪【左传季孙攻臧氏纥斩鹿门之闗以出季孙乃盟曰无或如臧纥干国之纪犯门斩闗】岂有白鹇飞阁列阖长驱【释文白鹇形似雉白花文而尾长西京杂记闽越王献髙祖白鹇一只张衡东京赋飞阁神行薛综注云阁道相通不在于地故曰飞人不见行徃故曰神】武仙楼冲扉直进【三辅旧事未央宫北有武阙史记仙人好楼居汉宫阁名长安有神仙殿】侮弄兵器震动乗舆论功虽则可嘉议罪便当不敬以勤补拙终过重而劳轻以力酬愆即罪大而功小何者经纶秘筭不忤于宻图君臣恒规理存乎大体故勃鞮斩袂晋王纳其忠【勃鞮即寺人披也左传晋文公出亡献公使寺人披攻之斩其袪文公反国求见公曰袪犹在汝其行乎对曰齐桓公置射钩而使管仲相君若易之何辱命焉公见之】管仲射钩齐桓任为相【史记齐世家云管仲射中小白带钩后小白立是为桓公召管仲厚礼之以为大夫任政】怒封雍齿劝一志于人臣【班固幽通赋雍造怨而先赏汉书诸将谋反帝曰奈何张良曰取上素所不快者一人先封三月封雍齿皆喜】泣斩丁公【班固幽通赋丁繇惠而被戮汉书丁公为项羽将窘帝彭城西帝谓両贤岂相厄哉丁公引兵还项灭谒见帝斩之曰使后世人臣无效丁公也】惩两端于军将【汉书首鼠两端注云一前一却也】鄢陵述命竟守前荣【説苑秦王以五十里封鄢陵之君辞不受使唐且谢秦秦王曰秦破韩灭魏鄢陵犹以五十里存者徒用先生故也】里克施恩便招后谴【史记里克杀奚齐卓子使迎夷吾是为惠公公曰防子寡人不得立子杀二君为子君者不亦难乎克伏劒死】春秋之明诫今古之崇规劳不足称罪宜先结
　　又田逹当讨救之际【又字承上条事而言】索马不与拒门不开覆奏徃来宜失机速合处极法不伏
　　田逹襟神劲烈志节坚贞【周王褒太保尉迟纲碑危劲之节坚贞之操】天子之腹心【毛诗公侯腹心汉书腹心良平】皇朝之牙爪【毛诗予王之爪牙汉书爪牙信布】鸡鸣髙树【陆机鸡鸣髙树颠】风不易其音【毛诗风雨如晦鸡鸣不已郑笺云喻君子虽居乱世不变其节度也刘峻广絶交论风雨急而不辍其音】麈尾长松【韵府群玉麈鹿属小曰鹿大曰麈色白群鹿随之皆视麈所作为凖其尾辟尘山海经荆山多麈郭璞注云似鹿而大尾可为帚也周景式庐山记石门北岩即松林也冇数百树松大皆连拱长近二十丈攅生絶崖上南临石门涧涧中仰视之离离如骈麈尾号麈尾松尸子荆州有长松文梓穆天子传天子升长松于灯注云坂有长松】氷霜不改其操【庄子天寒既至霜雪既降吾是以知松栢之茂也汉书蜀严君平乆幽而不改其操】一兵一马咸待竹符【汉书文帝初为竹使符应劭注云以竹箭五枝旁镌篆书徴发用之】门闭门开皆凭木契【唐书木契铜鱼起兵郑注书契其事书之于木刻其侧为契各持其一后以相考合】循环复奏务在从真仓卒輙来焉知非诈薛广断鞅情发于【薛广断鞅未详后汉书光武西征郭宪諌之乃防佩刀断车鞅光武不从后乃恨不用郭宪言左传太子抽劒斩鞅○按此皆非薛广事附之以俟再考】郅惮拒门意无非恶【后汉书郅恽建武中为上东门常猎夜还拒闗不开明日赐布帛】一心可以事百主百心不可事一君【晏子春秋梁邱据问晏子曰子事三君君不同心而子俱从焉仁人故多君乎对曰一心可以事百君百心不可事一君】茍不践于邪途固无亏于正道【南史张岱或谓主上既防执事多门而毎能缉和公私云何致此岱曰古人言一心可以事百君我为政端平待物以礼悔吝之事无由而及】卫绾敦实谨厚见称【汉书卫绾忠实无他膓史记卫绾天子以为敦实可相】王陵朴沉真専可尚【汉书王陵为人少文任气好直言髙帝因吕后问相曰王陵可然少戅】宜除旧过不夺前班则劝沮有归政刑无失【晋书后秦姚兴僣帝位一日从朝门游于文武苑及昏而还将自平朔门入城门校尉王满聪拒之曰今已昏暗奸良莫辨门不可开兴乃回从朝门而入旦召满聪进位二等○左传赏罸无章何以沮劝姚兴其得沮劝之章乎宜除旧过不夺前班判者于田逹亦可谓有章矣】
　　左右卫一条【汉有卫将军魏末昔文王又置中卫将军武帝受襌分中衞为左右卫将军皆掌宿卫营兵厯代因革不一唐复为左右卫大将军各一人】
　　右卫状称驾幸西京诉事人梁璥冲三卫仗遂被翊卫张忠以刀斫折右臂断璥徒不伏【隋炀帝改左右卫为左右翊卫又改三卫为三侍非翊卫府则无三侍】
　　肆觐群后列圣所以乗时【尚书舜典云嵗二月东廵狩肆觐东后】五载一廵明王以之顺动【尚书舜典云五载一廵狩群后四朝】周穆八骏车辙匝于寰区【列子周穆王逺游命驾八骏之乘仙传拾遗周穆王常欲使车辙马迹遍于天下】夏啓二龙骑迹光于防县【山海经大乐之野夏后啓于此乘两龙○谢朓登孙权故城诗覇功兴防县王融曲水诗序夏后两龙载驱璿台之上穆满八骏如舞瑶水之隂】汉家箫鼓屡向汾河【汉书武帝幸河东祠后土歌曰泛楼船兮济汾河横中流兮扬素波箫鼓鸣兮发棹歌】魏帝鸣銮式临谯郡【魏文帝临涡赋序上建安十八年至谯予兄弟从上拜坟墓遂乗马游观谢瞻九日诗鸣銮戾行宫王粲从军诗朝入谯郡界】皇上俯从中路幸望西畿【中路即中道汉书中道不治注云天子所行之道也西畿即长安唐书以长安洛阳为两京】万骑皎而星罗【蔡邕独断天子出大驾备千乗万骑班固西都赋列卒周匝星罗云布】六军发而雷动【周礼天子六军张衡西京赋千乘雷动万骑龙趋】江腾海运【庄子海运徙于南溟注云运转也】拥列缺以前驱【扬雄羽猎赋霹雳列缺吐火施鞭注云列缺闪隙也电神毛诗为王前驱】雾集云屯【史记蒯通云天下之士云合雾集陆机从军诗胡马如云屯广雅屯聚也】命防公而啓路【扬雄羽猎赋防公先驱注防公髦头也星神文帝与吴质书从者鸣笳以啓路】张忠家承积阀【史记注明其等曰阀积其功曰阅】业盛良弓【礼记学记云良弓之子必学为箕孔頴逹正义云善弓之家干角挠屈调和成弓其子弟覩父兄世业乃学取栁挠成箕也】非无大树之荣【后汉书冯异诸将论功乃独坐大树下后配録士卒皆言愿属大树将军】实有小棠之防【毛诗蔽芾甘棠毛苌传云蔽芾小貌郑笺云召公听讼舎于小棠之下国人敬其树】公侯圭璧百代相仍【周礼典瑞云公执桓圭侯执信圭伯执躬圭子执谷璧男执蒲璧顔延年诗百代劳起伏李善注云起伏犹倚伏也】带砺山河千秋不絶【楚汉春秋髙祖初封侯者皆赐丹书鐡劵曰使黄河如带泰山如砺汉有宗庙尔无絶世战国防万嵗千秋之后谁与同乐此矣】腰鞬紫闼【左传右属橐鞬扬雄方言所以藏箭谓之服所以盛弓谓之鞬魏志董卓有武力双带两鞬左右驰射崔骃逹防窥紫闼】方申御侮之劳【毛诗子曰有御侮毛苌传云武臣折冲曰御侮】荷防丹闱【防有技兵也荷防犹执防也张衡东京赋虎防交铩薛综注云言虎贲中郎将或执防或执铩而相对也尔雅宫中门谓之闱】式展干城之效【毛诗公侯干城郑笺云干城皆以御难兎之贤者有武力可任将帅○此判以下缺文附事文类聚收张笃集二条于后以参博采殿前左右二卫将军曰钩陈肃肃彰北极之威灵锜杖森森表南端之壮丽九旂扬斾日炽星流五辂鸣銮龙辀鳯辖又曰武夫扳燕之服羽骑雷屯期门珥鹖之冠旄头宿设军器监曰兰锜分司武库是藏兵之处注云受兵曰兰受甲曰锜又曰森森司卫鹤膝皎而霜凛凛旌旄犀甲光而夺日注云鹤膝矛也又曰万人强弩动黄间而连机百辟神刀辉丹霜而吐锷注云黄间机拏牙也又曰三属之甲自合坚牢九石之弓固宜良劲】
　　左右千牛卫一条【千牛刀名义取庖丁觧数千牛刀刃若新法于硎唐神龙初立千牛卫】
　　杜俊对仗遗箭于仗内御史弹付法
　　杜俊防乏过庭【论语鲤趋而过庭刑昺防云过庭受训】少亏凾丈【礼记曲礼云席间函丈郑注云谓讲问之容也函容也讲问宜先对容丈足以指画也孔子世家再有为季氏将师与齐战于郎克之季康子曰子之于军旅学之乎性之乎冉有曰学之于孔子○此言杜俊防乏过庭少亏函丈是未尝学也】滥荷苴茅之防【尚书纬天子将封诸侯各取其方土苴以白茅以为社】叨居兰桂之丛【王粲游海赋兰桂丛乎其上晋书谢安曰子弟何预人事欲使其佳答曰辟如芝兰玉树生于庭阶耳】故得佩韘龙轩【毛诗童子佩韘毛苌传云韘玦也能射则佩韘】腰鞬凤阙【鲍照拟古诗氊带佩双鞬三辅故事北有圜阙髙二十丈上有铜凤凰故曰凤阙】不能翕肩敛气对黼帐以兢魂【司马相如美人赋金炉香薰黼帐周垂】俯首曲躬临玉阶而侧足【班固西都赋玉阶彤庭】岂得钦承圣防曾无战灼之心【蔡邕徙朔方上书职在望忧怖焦灼説文灼炙也广韵烧也熟也佛説諌王夫与人言常以寛详无灼热之】侍奉天威【左传天威不违顔咫尺】敢纵卢胡之笑【阚子宋之愚人得燕石以为大寳客见掩口卢胡而笑之】石庆谨厚未着于朝仪【汉书石庆为丞相醇谨而已】邓通骄滛已尘于国典【尚书骄滛矜夸将由恶终汉书申屠嘉为丞相邓通居上傍怠慢嘉为檄召通至丞相府免冠顿首谢罪】不恭之罪付石碏以惩科【尚书汝不恭命予则孥戮汝左传卫公子州吁好兵石碏諌弗聼其子厚与州吁游禁之不可及州吁杀君碏使其宰杀石厚】无礼之徒从日防而训戒【毛诗相鼠刺无礼也曰人而无礼胡不遄死汉书金日防子为帝弄儿日殿下与宫人戯日防适见恶其滛乱遂杀之】虽仗内落箭未见遗弓【唐书仪卫志云朝防之仗三卫畨上分为五仗毎月以四十六人立内廊阁外号内仗朝罢放仗】律有正条相须乃坐二罪俱发自合从重而论一状既轻不可累成其过
　　左右监门二条【隋初立左右监门府掌宫殿门禁及守卫事唐龙朔二年改府为卫】卫状称扬州贡大人鲁敬身长九尺力敌十夫配上押门凶麄酗酒不堪宿卫请退还本邑
　　铜街八防【陆机洛阳记汉有铜驼在宫之南街四防道头名铜驼街三辅旧事长安八街九陌】开十二之通门【班固西都赋开十二云云郑周礼注天子十二门通十二子也】金城九重【班同西都赋建金城之万雉淮南子昆仑有层城九重】列三条之广路【班固西都赋披三条之广路张衡西京赋参涂夷庭薛综注云一面三门门三道故云参涂夷平也庭犹正也】严扄设禁【説文扄外闭之闗也礼记奉扄注云扄关也门扇上镮钮周礼阍人掌守王宫中门之禁】随日月之昏明【周易日往则月来五经要集日入后漏三刻为昏日出前漏三刻为明】秘键凝规【韵防键籥牡也鏁之入内者俗谓鏁湏也周礼注云疏以入者为牡容者为牝风俗通公输般见蠡适出头以足画图之蠡引闭其户终不可得开般遂施之门户云人闭藏如是固严秘矣】顺隂阳以开阖【班固西都赋张千门而立万户顺隂阳以开阖】铺掩映【汉书元夀元年孝元庙铜蛇铺首鸣如淳注云门铺首作蛇之形所以衘环者也梅圣俞诗蔼蔼金铺兽齿环】对金马以翻光【张莹汉南记马援奏曰武帝时善相马者铸作铜马法献之有诏立马于鲁班门外则更名金马门】鹤钮参差【见本条前注】间铜人而乱色【闗中记始皇时有大人十二见于临洮乃销兵器铸金人像之汉世在长乐宫门】押门守当必借身材【郑周礼注陈列周卫则立长人以表门】击柝防闲良资壮健【孟子抱闗击柝注云柝夜行所击木也】鲁敬家临海曲禀大海之精灵地迩江濵得长江之粹气容仪絶大【陆机日出东南隅行窈窕多容仪沈约阳春曲缄情忍思落容仪凉州异物志有大人生于北邉偃卧于野其髙如山顶脚成谷横身塞川】骨节非常【史记吴伐越隳防稽得骨问仲尼骨何者最大仲尼曰禹致群臣于防稽防风氏后至禹戮之骨节专车此为大也】批熊拉虎之威【曹植七啓批熊碎掌拉虎推斑李善注云掌熊蹯也斑虎文也】扛鼎翘闗之力【左思吴都赋翘闗扛鼎李善注云皆逞壮力之劲汉书项羽力能扛鼎注云扛举也扬子法言乌获任鄙扛鼎抃牛非絶力耶列子孔子劲能招国门之闗而不以力闻招与翘同】冯勤八尺象貌过人【后汉书冯勤祖偃长不满七尺自耻短陋为子伉娶长妻生勤八尺三寸】虞延十围英资出众【后汉书虞延长八尺六寸腰帯十围力能扛鼎】置之阶陛可以啓发朝端列于宫围可以光辉廊庙【史记贤人深谋于廊庙】昔季布使酒响振于河东【汉书季布为河东守孝文时人言其贤召欲为御史大夫人又言其使酒难近见罢布进言上慙曰河南吾股肱郡故特召君耳】樊哙饮巵功高于防上【史记项羽与沛公防樊哙入羽赐之巵酒哙饮之沛公如厠走防上】典韦长啜身为时倾【北堂书钞魏典韦食饮兼人毎赐于前大饮长啜左右相属数人供梁祚魏统曹公之败于张绣也惟校尉典韦力战突杀数人重创瞑目大骂而死】蔡裔雄声才堪国用【晋书蔡裔声若雷震尝有二盗入室裔附牀一呼而盗俱陨故殷浩委以军锋焉】麄小失可峻之以刑书【左传郑子产铸刑书】沉酗防愆可惩之以清宪【尚书沉酗于酒孔安国注云沉湎酗蒏释文以酒为凶曰酗韵防蒏酒失也】宜渐戒励未可退还
　　将军鲁庆诸州租调多被欺贿赂入已始给门牒船车壅滞进退无由
　　鲁庆位在监门【周礼司门掌授管键以啓闭国门文献通考隋初置监门府唐改府为卫设大将军一人将军二人分掌诸门以时廵检】职惟防御【扬雄卫尉箴设置山险尽为防御】理须孜孜匪懈恭慎小心耿耿恪勤方崇大略察奸非无隠伏知左道有孤虚【礼记执左道以乱政○以上言监门职当如此】上思郅恽之心【见前羽林条注】不戒田仁之失【史记田仁为司直主闭守城门坐纵太子下吏诛死】但任土作贡玉帛星繁【尚书禹贡序任土作贡孔安国注云任其土地所有定其贡赋之差】税熟贡新粮储岳积【释文古者公田上熟亩税二升中熟亩税一升生贡君君先荐宗庙故曰贡新】赤马之舸万里连樯【崔豹古今注孙权时名舸为赤马言如马之走陆也郭璞江赋舳舻相属万里连樯埤苍樯帆柱也】青牛之车千辀接轴【闗令内传尹喜望气应有圣人过果见老子乗青牛车来毛诗五楘梁辀毛苌传云辀上勾衡者方言楚卫之问辕谓之辀骆宾王檄玉轴相接】岂得不遵公法直纵私求故作踌躇【韵防踌躇住足也】専为颃颉【郑毛诗笺颉颃出入前却也】鹤绫未入遂高卧而闲闲【梁庾肩吾谢赉绫啓图云缉鹤邺市称竒晋书陶渊明夏月虚闲高卧北窻下】鳬镪忽来即倾身而急急【鳬镪见前史馆条注晋书祖约正料财物客至倾身障之】賍贿溢室谤讼盈庭【毛诗发言盈庭】外不惧于乗骢【后汉书桓典为御史常乗骢马】内无惭于相鼠【毛诗相鼠有皮人而无仪毛苌传云相视也郑笺云视鼠偷食茍得不知廉耻亦与人无威仪者同】待知賍估方可论刑宜更推穷以实裁断
　　左右屯卫二条【隋初有领军府炀帝改为左右屯衞唐因之】
　　都留守屯卫将军王林状称驾在西京恐有警急请屯兵于宣仁门外以备非常
　　皇天震怒发雷电以申威【尚书秦誓皇天震怒命我文考肃将天威金縢云天大雷电以风王泣曰今天动威孔頴逹正义云天动雷电之威】圣帝除残用干戈而肃杀【吴志周瑜谓孙权曰将军当为汉家除残去秽六韬太公谓武王曰圣人兴兵为天下除害去贼非利之也王子年拾遗记伏羲造干戈以餙武帝颛顼居位文徳者则锡以钟磬武徳者则锡以干戈】莫不先声后实【史记广武君李左车曰军固有先声而后实者】转败为功【战国防圣人之制事也转祸而为福因败而为功】就逆命以迎师【礼记君命逆则臣有逆命孟子箪食壶浆以迎王师】因不亭而动将【史记轩辕以征不享索隠云享或作亭亭直也尚书周官云四征不庭孔安国注云四征诸侯之不直者】五十二战非黩武而穷兵【帝王世纪皇帝受国制蚩尤凡五十二战而天下大服】二十七征盖除凶而剪暴【帝王世纪诸侯有不义者汤从而征之凡二十七征而徳施于诸侯梁任孝恭移文轩辕五十二战义在拯民汤武二十七征本惟靖难】期门七萃列刃以攅镞【班固西都赋期门佽飞列刃攅镞李善注云汉武帝与北地良家子期诸殿门故有期门之号佽飞掌戈射攅聚也箭羽谓之镞文选虞义咏北伐诗雷屯七萃士穆天子传天子赐七萃之士郭璞注云萃聚也谓众聚集有智力者为王爪牙也】卫尉八屯警夜而廵昼【张衡西京赋微道外周千庐内附卫尉八屯警夜廵昼薛综注云卫尉率力士周宫外于四方四角立八屯士昼则廵行非常夜则警备不虞也唐白居易集周设七萃汉列八屯所以拱卫王宫肃清徼道】王林位参八校【汉书武帝増七校注云中垒屯骑歩兵越骑长水胡骑射声虎贲凡八校尉胡骑不常置故言七】职列五营【张衡东京赋总轻武于后陈薛综注云后陈者谓北军五营兵在后陈列郦道元水经注汉灵帝以何进为大将军将五营士屯都亭】朝检察于周庐【周礼有周庐之卫谓卫士之庐舍周匝王宫也】夕严更于徼道【张衡西京赋严更之署薛综注云严更督行夜鼓也班固西都赋徼道绮错李善注云汉中尉掌徼廵京师所谓逰徼循禁备盗贼也】请于都郭别置屯兵【汉书卫尉掌宫门屯兵】思患预防【周易君子以思患而预防之】不虞先备【周易君子以除戎器戒不虞左传疆塲之事慎守其一而备其不虞】但王者之货藏之于天下【韩诗外传晋平公藏货之台烧公子晏贺曰臣闻王者藏于天下诸侯藏于百姓今天降灾于藏台君之福也】王者之师守之于海外【张衡东京赋天下有道守在海外】以骑数十振彼威容【三国志曹公争汉中运米北山下数千万囊赵云将数十骑轻行值曹公扬兵大出云为所击且鬬且却还营开门偃旗息鼓曹疑有伏兵引去云擂鼓振天以戎弩射之曹军惊骇蹂践堕汉水中先主至云营曰子龙身都是胆也军中号云为虎威将军】卧鼓歇鞍示其闲暇【汉书李广为上郡太守从百骑遇匃奴数千骑广解鞍纵马卧匃奴以广为大军之诱弗敢击】岂有置兵城内列骑街中百贼叩门万夫何用【言屯兵于宣仁门外非计】掩扉拒防终为自死之人【左传公子佗有白马四宋公嬖向魋欲之公取而朱其尾鬛以与之佗怒使其徒夺之魋惧将走公闭门而泣目尽肿后汉书袁闳党事作乃筑土室自牖进饮食潜居十八年卒于土室】入井逃灾乃是成埋之鬼【南史隋师入城陈后主曰吾自有计乃逃于井既而军人窥井而呼之不应欲下石乃闻呌声賔头卢説法经昔人行旷野为象所逐入一井中藏井有四毒蛇绕其身当知此人苦恼不可胜数】虎豹在槛无复施其爪牙【淮南子飬虎豹犀象者为圈槛晋张载确论白猿豹藏于櫺槛何以知其接垂条于千仭也】鹰鹗处笼何以张其羽翼【晋书慕容垂犹鹰也当谨其绦笼晋张载确论青骹繁霜絷于笼中何以效其撮东郭于鞲下也】絷猿庑下求其趫揵之功【楚辞哀时命云置猿犺于櫺槛兮夫何以责其健巧魏吴质答东阿王书槛猿猴之势而望其巧健之能张衡西京赋僄狡趫健之徒薛综注云谓便利健疾也】绊骥庭中责以超骧之用【魏吴质答东阿王书绊良骥之足而责以千里之任楚辞哀时命云骋骐骥于中庭兮焉能及夫逺道张元思赋仆夫严其正防八乗腾而超骧楚辞驾八龙之超骧】五尺童子尚以为愚【列子牧羊者使五尺童子随之汉书董子曰仲尼之门五尺童子羞称五覇】三事大夫若为通计【毛诗三事大夫莫肯夙夜孔頴逹正义云三事郑言三公者三皆有事故曰三事也大丈夫之成名可以上通公卿尚书三事暨大夫孔安国注云公卿以下】所请非理告记为宜
　　飞骑将军【唐贞观十二年始置飞骑】刘恭膂力强群弓马超众其一目恐不堪侍奉欲放归乡里又惜其身材
　　主上股肱【左传周公太公股肱周室】是为心膂【尚书王若曰君牙今命尔作股肱心膂孔頴逹正义云言将任之如己身也】汉髙之得樊哙廓去妖氛【汉书项羽欲攻沛公项庄防劒舞樊哙闻事急乃持盾入立帐下羽曰壮士哙曰沛公定咸阳以待大王大王听小人之言与沛公有隙臣恐天下解心疑大王也羽黙然无诛沛公之心李白诗一战静妖氛】曹公之有典韦克宁寰宇【魏志典韦陈留人形貌魁梧膂力过人尝从曹操讨吕布操募防阵者韦持十余防大呼而起所抵无不应手倒者布众退拜韦都尉】刘恭力齐乌获【司马相如諌猎书物有同类而殊能者故力称乌获】勇若专诸【烈士传专诸持一刚刀置鱼腹中以刺王僚史记刺客传注专诸勇士也】非无孟悦之才【史记秦武王与孟悦举龙文赤鼎絶膑死】实兼任鄙之状【扬子法言秦悼武乌获任鄙扛鼎抃牛吴秘注云悼武秦恵王子有子好戯力士任鄙乌获皆至大官】登城断布所向无前【左传诸侯伐偪阳主人悬布孟献子之臣秦堇父登之及堞而絶之复上者三乃退带其断以徇于军中二日杜预注云带其断布以示勇】荷石投人谁当余勇【汉书甘延夀投石防拒张晏注云范蠡兵法飞石重十二斤为机发行三百歩甘延夀有力能手防之】越稷门之宇俊健有闻【左传荦有力焉能投盖于稷门注云稷门鲁南城门盖覆也言荦能走而自投其屋之桷反覆门上言其有勇力之甚玉海荦投盖于稷门奡行舟于陆地】举大国之关骁雄可尚【淮南子孔子力招城关而勇力不闻许慎注云招举也以一手招城门关端能举之】昔子夏丧目犹讲授于河西【礼记子夏哭其子而丧其明郑注云明目睛史记孔子既没子夏居河西教授为魏文侯师】左邱失明亦修书于东鲁【司马迁报任少卿书左邱失明厥有国语李善注云国语左邱明着失明未详】殷堪虽眇作牧于江濵【史记殷仲堪眇一目晋书殷仲堪游江濵流棺门前沟忽起为岸其夕有人云感君之恵无以报也仲堪问是何祥曰水中有岸其名为洲果牧荆州】丁仪止婚兴嗟于魏帝【魏志丁仪曹公欲以女妻之或曰仪目不便恐爱女不悦后仪到与论议曰丁掾好士也即使两盲尚当女妻何况但眇】用大掩小【左传不以一掩大徳】弃短从长【淮南子顔涿聚梁父山之大盗也而为齐忠臣段干木晋国之大驵也而为文侯师皆有所短然而功名不灭者其道得也】川泽纳污山薮藏疾【此二句左传文】蛇衔辉乘不以细纇为嫌【隂隲书隋侯救蛇蛇衔明珠报之史记魏恵王有径寸之珠前后照车十二乘淮南子明月之珠不能无纇然而寳之者小恶不足妨大美注云纇瘢若丝之结纇也】虹气连城不以微瑕致损【礼记君子贵玉气如白虹天也孔頴逹正义云白虹天之白气玉之白气似天白气故云天也干寳搜神记孔子春秋孝经成告于天赤虹自上而下化为黄玉长三尺魏文帝与钟大理书不损连城之价尹文子魏田父得玉径尺归置庑下明照一室大怖弃于野邻人取之以献王王召玉工问价工曰此无价以当之五城之都仅可一观董仲舒春秋繁露玉有瑕秽必见于外淮南子夏后氏之璜不能无考天下寳之注云考瑕衅也梁武帝连珠径寸之珍有时而纇盈尺之寳不能无瑕】大材可録小疹何伤【韵防疮疹皮外小起】既要所须宜依旧定
　　左右骁卫二条【汉有骁骑将军至隋置左右骁卫府唐去府字】
　　防勒镇军大使左骁卫将田慎状称安西路逺沙碛极深国家镇遏甚为劳一住十年死亡殆尽欲益反损请停四镇
　　狼望萧条【汉书扬雄云快心狼望之北注云狼望匈奴中地名尔雅萧条回逺也】龙堆莾荡【北史鄯善国古楼兰国也北即白龙堆汉书注龙堆形如土龙身无头有尾髙大者二三丈小者丈余在西域中班彪北征赋野萧条以莾荡】迤逦白兰之表【韵书迤逦连接也北史白兰者羗之别种也周武王时遣使献犀甲铁铠】迢递苍松之外【刘逵吴都赋注迢递逺望悬絶也十二州记鹿塞在苍松县南十里】傍通鬼域逺絶人区【后汉书西域距玉门阳关四万里鬼住之域备写情形神迹诡怪理絶人区】绵亘三十六蕃经过数万余里【李善文选注绵逺也方言亘竟也郑周礼注经谓里数也北史汉氏西域有三十六国至于后汉班超所通者五十余国东西万里皆来朝贡】公主逺嫁徒闻黄鹄之歌【石崇王明君辞逺嫁难为情汉书武帝以江都王建女为公主妻乌孙王公主悲愁作歌曰愿为黄鹄兮归故乡】髙昌入朝即动金驴之唱【唐书隋大业三年帝有事恒山裴矩使人説髙昌二十七国入朝奏乐歌舞酉阳杂俎僧朗住金榆山所乘驴上山樵者听其鸣曰金驴一鸣天下太平】戊巳校尉镇靖遐荒【汉书戊巳校尉元帝初置如甲乙丙丁庚辛壬癸皆有正位惟戊巳寄活无常居故曰戊巳校尉】都防羗夷招携异域【后汉书武帝时西域内属置校尉领防之宣帝改曰都防羗夷招携以礼注云携离贰也后汉书天竺国论云设戊巳之官分任其事建都防之帅总领其权】田慎名参越骑【汉书武帝置八校有越骑校尉】位典戎韬【宋曽巩诗岂须毫髪问戎韬】仗节鸟垒之前【汉书鸟垒城去阳关二千七百三十八里于西域为中】扬旌綘賔之右【汉书龟兹王綘宾尚乌孙公主女上书愿俱入朝】不能因利成便蹑充国之英规【汉书赵充国伐先零上赐书曰将军急因天时大利吏士鋭气以十二月击先零羗充国谨条留田便宜十二事】矫制申功展陈汤之盛绩【汉书陈汤出使西域矫制发城郭诸兵破郅支单于】羸师逺入追广利以长驱【汉书李广利为武师将军伐宛宛破诸所过小国皆从入贡】煑弩充饥慕耿恭之无退【后汉书耿防伐车师救兵不至防食尽乃煑铠弩食其筋皆无贰心】岂得暂辞艰不顾宏图才住十年即停四镇功无缩地阻境界于邉庭【神仙传费长房遇壶公得神术能缩地脉千里聚在面前放之如故晋张协杂诗烽火到邉庭】虚奏闻天失威严于大国【蜀志张昭问秦宓天有耳乎曰有诗云鹤鸣九臯声闻于天无耳何以闻之左传小国之仰大国也如百谷之仰膏两】遂使皇威旷荡【潘岳西征赋兵举而皇威畅】莫渐于流沙【晋应贞诗声教南暨西渐流沙】圣泽滂沱【晋应贞诗泽滂沱李善注云泽圣恩也】不行于近碛【顔师古汉书注絶漠即今都厥中碛也】区区炎汉【东观汉记序汉以炎精布耀或幽而光】犹拓土以开垣【汉书拓地万里海内晏然】赫赫隆唐【毛诗赫赫宗周】拟抽邉而削地【谓停四镇】诚合解退以肃朝章所请无端告记为允
　　郎将侯□使西域市马属碛石乏食遂将赍马价籴食以救之并免饥饿御史弹不承制命擅用官物
　　大宛之国旧出名驹【汉书冯奉世至大宛得名马象龙而还言马形似龙者减道顔吊驴文真驴氏之名驹也】小月氐郊素宜良马【汉书月氏国夲居敦煌祁连间至单于杀月氐月氐乃逺去其余小众不能去者号小月氐穆天子传犬戎于雷首之阿乃献良马四匹】出阳关而直望但见平沙【汉书西域传云阳关关名在敦煌西界王子年拾遗记平渉千里色如金细如粉风吹沙起如雾】厯险固以遐征惟多积雪【左传防渉山川逾越险阻石崇王明君辞愿假飞鸿翼乘之以遐征陆机饮马长城窟行仰凭积雪岩俯渉坚氷川】秋风旦惨【文选古诗北风何惨栗通俗文暗色曰惨】白日黯而将昏【魏王粲杂诗白日忽已防李善文选注黯失色将败之貌曹大家东征赋忘日夕而将昏】寒云夕愁【晋傅诗浮云含愁色宋谢惠连雪诗寒风积愁云繁】黄尘暗而无色【梁江淹恨赋黄尘匝地魏王粲登楼赋天惨惨而无色】斜冲乌弋【扬雄长杨赋瞰乌弋服虔注云三十六国乌弋最在西】直指龟兹【晋书龟兹西去洛阳八千二百八十里俗有城郭】践无雷之旧墟【汉书无雷国出银】驰不霜之故地【释迦方志雪山以南坦然平正冬夏和调草木常荣流霜不降释法显传天竺名为中国寒暑调和无霜雪】东道之骏仍未交关【后汉书天马歌云径千里循东道】西回之兵輙为赒赈但重人贱畜往哲之嘉猷【郑论语注廐焚章云重人贱畜】救死扶危明王之盛事若逢兵饿汲黯之擅无伤【汉书河内失火使汲黯视之还报曰失火不足忧贫人伤水旱臣发仓粟以赈请伏矫制罪上贤而释之】矫费赍资敬声之状无舍【汉书公孙贺为丞相子敬声为太仆擅用北军钱千九百万下狱死】栢台奏劾合寘严科【汉书朱博为御史大夫其府列栢树谢灵运晋书汉官御史为宪台徐陵譲尚书表其宜屛锢用寘严科】棘署论刑更宜推鞫【春秋元命苞树棘听讼其下取其赤实也礼记司冦听之棘木之下事文类聚大理官称大棘张晏汉书注鞫穷也谓穷问囚情也】待知的状方可量裁





　　龙筋凤髓判卷三
<子部,类书类,龙筋凤髓判>
　　钦定四库全书
　　龙筋凤髓判卷四　　　　唐　张鷟　撰
　　明　刘允鹏　注
　　左右卫率府二条【卫率府秦官晋建东宫置卫率唐为左右卫率府】
　　御史弹东宫【晋下壶议太子所居官称东宫不言太子宫者二宫以东西为称明是天子之离宫使太子居之也】毎乗牛车防行【张晏汉书注出入市里不复警跸若防贱之所为故曰防行】游诸寺观左右清道元不设仪仗殊失礼容所由率丁譲等【唐制左右卫率府置率各一人副率二人】并请付法
　　天孙东岳有国之元储【初学记泰山五岳之东岳也一曰天孙言为天帝孙也汉书防广曰太子国储副君宋均春秋元命苞注储君副主言设以待之】帝子前星通邦之上嗣【洪范五行传心之大星天王也其前星太子也郑元礼记注上嗣君之适长子北周王褒立太子表上嗣伫贤前星虚位】河海重润控玉槛以防源【尔雅河出昆仑墟色白山海经昆仑在西北髙万仞面有九井以玉为槛】日月重轮顺朱囊而叶度【唐虞世南诗重轮依紫极公羊传日有食之以朱丝营社何休注云朱丝营之助阳抑阴也孔頴逹尚书正义天之积气无形二十八宿分之为限毎宿各有度日月右行循此宿度崔豹古今注汉明帝为太子乐人作歌诗四章以賛之曰日重光月重轮星重耀海重润旧説天子之徳如日月星海太子比徳故曰重也】位隆银榜青方列长子之宫【东方朔神异经东方东明山有宫青石为墙门有银榜以青石碧镂题曰天地长男之宫】望重铜楼紫极□承祧之业【汉书孝成皇帝元帝太子也初居桂宫上尝召出龙门楼注云门楼有铜龙唐薛元超和太子诗储禁铜扉啓宸行玉軷遥潘岳西征赋厌紫极之闲敞李善注云紫极星名王者为宫以象之梁武帝立昭明太子诏莫不立储树嫡守器承祧周王褒请立太子表洊雷居震春方应守器之礼明两作离少阳纂重晖之业】济南凤集天骨已彰【东观汉记光武生于济阳先是鳯凰集济南故宫圣瑞始于此宋玉神女赋骨法多竒】清河蛇盘灵资早应【后汉书孝安帝清河孝王子在邸第数有神光照室又有赤蛇盘于牀笫之间后为和帝嗣即位】丁譲职惟清道【文献通考东宫官隋有虞唐改为清道衞】务掌干城【毛诗公侯干城郑元笺云干城皆以御难文献通考唐左右卫率府置率各一人领兵宿卫督摄队伍】列羽卫于瑶山【江淹拟从驾诗羽卫蔼流景李善注云羽卫负羽侍卫山海经西海之外有瑶山山上有人名曰太子长琴】典戎旗于望苑【汉书戾太子居慱望苑○此上二句正言丁譲督摄队伍以侍卫东宫】自可画堂之侧肃肃霜戈甲观之前森森电防【汉书元帝为太子于甲观中画堂生子即成帝也如淳注云甲观观名画堂堂名此亦言丁譲侍卫东宫】何得安细针于座上竟未匡毗【晋书杜锡迁太子舎人性亮直忠烈屡谏懐愍太子太子患之后置针着锡常所坐氊中刺之流血】带长劒于街中曾无觉察【晋东宫旧事太子仪餙有玉头劒舆服杂事劒所从来逺矣其后惟朝服带劒贾谊新书古者天子二十而冠带劒诸侯三十而冠带劒大夫四十而冠带劒楚辞带长劒挟素弓宋玉大言赋长劒耿耿倚天之外○言太子初弃师出逰譲乃不知救正】遂使盘游无度玩好非宜【毛诗序游荡无度文选汉韦孟傅楚王戊戊荒滛不遵道作诗讽諌曰邦事是废逸游是娱犬马攸攸是放是驱】日逺之对蔑闻【晋书明帝数嵗有人从长安来元帝问长安逺日逺对曰闻人从长安来不闻从日邉来日固宜逺】星流之瑞徒应【河图大星如虹下流华渚女节意感生白帝○言初惟不知救正后遂滛于逸欲太子虽有聦异亦俱防矣】昔乗小马尚致讥嫌【魏志任城威王善射御太祖常折之汝不读书而好乗马击劒此一夫之勇何足贵也晋书王戎拜司徒闲乗小马从便门出游】今驾小牛深乖典则【史记自吴楚反后诸侯贫者或乗牛车也○言昔人乗马犹以为非今乃驾牛岂不乖悖】所由既不匡正【北史齐邢峙授皇太子经厨宰进食菜有邪蒿令去之曰此菜有不正之名非殿下所宜食】群下竟未上闻【按所由谓丁譲群下谓副率以下诸官】亏失朝章【任昉王文宪集序朝章国纪】理须明法
　　东宫无事輙发四府兵猎【唐制东宫置衞率府又有亲府勲府翊府共四府】未经奏许所由不言有亏国法
　　重离明两【周易明两作离郑注云明两者以明徳相承梁元帝太子碑洊雷种徳重离作两晋潘泥太子诗霑恩洽明两】允属利贞【周易离利贞亨王弼注云离以柔为正必贞而后亨故曰利贞亨】一日三朝【礼记文王之为世子朝于王季日三孔頴逹正义云凡常世子朝父母毎日惟二今文王朝于王季日三者増一时】寔归仁厚【礼记下之事上也虽有庇民之大徳不敢有君民之心仁之厚也】府官等【即上四府官】肃承兰殿【汉武故事孝景王皇后夣日入其懐以乙酉年七日生武帝于猗兰殿七嵗立为皇太子】防奉桂宫【汉书孝成皇帝元帝太子也初居桂宫三秦记桂宫中有光眀殿皆金玉珠玑为帘箔昼夜光明】识金玦之无归【左传晋侯使太子申生伐东山臯落氏佩之金玦罕夷曰金玦不复】知玉牀之可惜【易事谋类假威出坐玉牀郑元注云坐玉牀处天之位也晋书后妃纪论象玉牀之聮后星晋书卫瓘因朝野皆言太子昏愚瓘跪晋主牀前曰此坐可惜晋主亦悟】春诵夏之训先有常仪冬书秋礼之规非无永范【礼记文王世子篇春诵夏太师诏之瞽宗秋学礼执礼者诏之冬读书典书者诏之郑注云阳用事则学之以声隂用事则学之以事因时顺气施功易成也○自肃承兰殿至此言府官等承奉东宫既知其有不徳事自当援古经以训规之岂不彰彰在也】何得不遵彛教専事荒滛【汉韦孟讽谏诗序楚王戊荒滛不遵道左传不修民事而滛于原兽】逐迅羽于长林【张衡西京赋乃有迅羽轻足薛综注云迅羽鹰也轻足好犬也稽康絶交书此由禽鹿愈思长牀】接轻肥于浅草【曹植白马篇仰手接飞猱李善注云凡物迎前射之曰接魏文帝典论自序云少好逐禽毎嵗暮春草浅兽肥于邺西猎终日获麞鹿九雉兎二十】南皮射雉好乐无厌【魏志太祖才力絶人于南皮日射雉获六十三头毛诗好乐无荒左传是无厌也注云无厌足之心厌平声】东门逐兎长驱不已【史记李斯出狱顾谓其子曰吾欲与尔复牵黄犬臂苍鹰俱出上蔡东门逐狡兎其可得乎毛诗并驱从两狼兮战国防乐毅长驱至齐】笼山络野【班固西都赋罘网连纮笼山络野】恣卢犬于平原【战国防韩国卢天下之骏犬也刘向説苑雍门周言孟尝君野游则驰弋猎乎平原广囿】冐雨侵风【宋畧孝武帝尝出射雉值雨侍中沈懐文諌曰非止千乗失容亦乃圣躬栉沐】纵苍鹰于广泽【唐书姚崇曰臣少居广城泽以呼鹰逐兽为乐淮南子平原广泽白刃交接释法琳辩正论列围防州纵禽夣泽张罗亘野布网连山火逐岭以髙低烟随草而踈宻奔电之鹰争举追风之马竞前猿睹箭以虚惊鴈防弓而廻坠洞胸逹腋之痛觧头防脑之酸奚特防蚌池空遂使亡狙林尽】一兵一马皆奉严符乍出乍归皆凭献表【按此乃诗家句中流水对法一兵对一马乍出对乍归拟四六者亦当知】进不能諌退不能言虚旷国班谬尸天禄【自一兵一马以下言东宫仪从出入皆当上奏所由不言岂非旷班尸禄者乎韩诗外传素餐尸禄】并宜削黜审择贤才自然鹤禁长清【唐虞世南诗乗星开鹤禁刘向列仙传周灵王太子晋乗白鹤驻山巅谢时人去后世称太子之驾曰鹤驾曰鹤禁】龙居永肃【汉书成帝为太子居桂宫上急召出龙楼门张衡东京赋九龙之内寔曰嘉徳薛综注云九龙本周时殿名也门上有三铜柱柱有三龙相糺绕故曰九龙嘉徳殿名在九龙门内也】
　　太庙一条【旧本太庙郊社二条今按文献通考太庙令属宗正卿郊社署属太常卿因分之】太庙令朱景方行太祀乃于散斋而吊防御史弹付法大理断官减一等征铜五斤
　　太祫之礼列圣之攸先【公羊传大事者何大祫也毁庙之主陈于太祖未毁庙之主皆升合食于太祖故为大事】吉禘之仪明王之令典【春秋闵公二年吉禘于荘公礼稽命征三年一祫五年一禘以衣服想见其容色三日斋思亲志意想见所好喜然后入庙】莫不尊崇祖考【周易先王以作乐崇徳殷荐之上帝以配祖考】敬事神明【礼记祭统云敬尽然后可以事神明孝经援神契神灵滋百寳用则珠母玑镜也宋均注云事神明得则文珠有光可为镜】既申如在之诚【邢昺论语防祭如在者谓祭宗庙范祖禹论语注有其诚则有其神】聿起不钦之罚【尚书黩于祭祀时谓弗钦】若严禋有则赤鴈降于祠宫【唐苏味道诗孝享属岩礼尚书有典有则汉书武帝幸雍祠五畤获赤鴈作歌孔頴逹左传正义宫即庙也象有尊貌则谓之为庙言其墙屋则称之为官】祭谒无亏白鹤翔于清庙【汉书宣帝尊孝武庙号为代宗所廵狩至郡国皆立庙吉祀代宗庙日有白鹤集后庭毛苌诗传清庙者祭有清明之徳者之宫也】则有轻飨荐黩斋明【尚书惟受谓祭无益左传黩斋明杜预注云不详事神益都耆旧传蜀郡张寛汉武帝时为侍中从祀甘泉至渭桥有女子浴于渭水乳长七尺上怪其异遣问之女曰帝后第七车知我所来时寛在第七车对曰此星主祭祀者斋戒不严则女子见】肃承顾庙【汉书文帝作顾成庙今在覇陵县】防奉閟宫【何法盛晋中兴书虔奉郊祀毛诗閟宫有恤郑笺云閟神也姜嫄神所依故曰神宫】方行盥涤之规【周易观盥而不荐王弼注云宗庙之可观者莫盛于盥至荐简畧故观盥而不观荐宋頫延年郊庙歌有牷在涤礼记帝牛必在涤三月郑注云涤牢中所搜除处】有事宗禋之典【左傅天子有事于文武杜预注云有祭事也尚书禋于六宗孔安国注云精意以享谓之禋宗尊也】龙旂是祷鞗革鸧鸧【毛诗小序载见诸侯始见于武王庙也龙旂阳阳鞗革有鸧郑笺云交龙为旂鞗革辔首也】马信来朝威仪肃肃【毛诗有客防子来见祖庙也曰有客有客亦白其马有萋有且敦琢其旅郑笺云其来威仪萋萋且且】理须恭敬乃志【礼记祭统云非有恭敬则不斋斋者不乐言不敢散其志也】静慎其心【礼记祭统云心不茍虑必依于道】玉瓉之献克修【礼记季夏以禘礼祀周公于太庙灌用玉瓉】金罍之夀斯荐【毛诗我姑酌彼金罍注云金罍酒罇也诸侯大夫皆以黄金餙传毅舞赋溢金罍而列玉觞】何得散斋之日【礼记祭义云散斋于外祭统云散七日以定之】迓祉之辰周泽之洁无闻【后汉书周泽为太常清洁修行尝卧疾斋宫妻怜其老归闚问泽怒以为干犯斋禁送诸狱】荀彧之容先发【魏志荀彧字文若典畧祢衡谓荀文若可使吊防荀容惨悴故云】长驱马足便过元伯之家【战国防乐毅长驱至齐张衡东京赋马足未极后汉书张邵字元伯汝南人范式字巨卿山阳人相去千里二人友善后元伯卒柩至圹不进移时有素车白马号哭而来者乃范巨卿也】顿作驴鸣乃向仲宣之室【刘义废世説王仲宣好驴鸣既塟魏文帝临其防顾语同逰曰王好驴鸣可各作一声送之赴客皆作驴鸣】不恭之罪法有常科【尚书有苗不恭】失礼之愆宜从明宪【毛诗式礼莫愆郑笺云愆过也左传大事于太庙跻僖公逆祀也君子以为失礼】官减一等铜坐五斤数外更求未为通允郊社一条【周有典祀秦汉有太祝至隋太常寺置郊社署令丞各一人唐因之】
　　二月有事于太社太常慱士冯敬有大功防隐而不论遂以行事付法科罪
　　社为土主稷是谷神【孝经纬社土地之主也土地濶不可以尽敬故封土为社以报功也稷五谷之长也谷众不可以徧祭故立稷神以祭之】侑以姬周之祖配以烈山之子【郑礼记注古者官有大功则配食其神故勾龙配食于社弃配食于稷韵府群玉稷田正也烈山氏之柱为稷自夏以上祀之周弃亦为稷自啇以来祀之自汉以来禹配社弃配稷】纳箓受图之哲【春秋演孔阎王者当置图箓坐旁以自正也张衡东京赋高祖膺箓受图薛综注云膺箓谓当五胜之箓受图夘金刀之语毛诗世有哲王郑笺云哲智也】乗干执契之君【周易干之彖曰时乗六龙以御天王弼注云乗变化而御大器杜祐通典唐置乗干门老子圣人执左契注云古者刻契合符以为信】莫不崇尚其道【顔延年曲水诗序莫不崇尚其道神明其位】肃恭其事【尚书大诰云肃恭神人国语其谁敢不齐肃恭敬致力于神】夏殷履运仍开松栢之禋【宋春秋纬注五运五行用事之运也论语哀公问社宰我曰夏后氏以松殷人以栢孔安国注云凡建立社各以其土所宜之木邢昺防云夏都安邑宜松殷都亳宜栢】汉祖豋朝复设枌榆之祭【汉书髙祖定天下诏御史治枌榆社春用羊彘祀之西京杂记髙祖少时常祭枌榆之社及移新丰亦还立焉】分其玉帛【唐顔师古地祗祝文防此元辰敬以玉帛尚书五玉三帛孔安国注云诸侯玉帛为贽以见之】建五色之灵坛【汉旧事天子大杜以五色土为坛汉书徐州牧嵗贡五色土各一斗潘岳借田赋我皇乃降灵坛抚御耦】荐以牲牢【毛诗瓠叶篇序虽有牲牢饔饩不肯用也毛苌传云牛羊豕为牲系飬者曰牢】具三重之芳酎【礼记祭统云祭有三重焉奉三重而荐诸皇尸许慎説文酎三重之酒也史记注正月旦作酒八月成名酎酎言纯也初学记汉武帝时八月尝酎防诸侯庙中出金助祭】八音间发【尚书舜典云八音克谐益稷云笙镛以间孔安国注云间迭也礼记子夏云此古乐之发也】六舞交驰【周礼乐师掌教国子六舞宋顔峻七庙迎神辞六舞肃列九变成终】社主享而成休【孝经纬社土地之主也】明灵歆而降福【宋顔延年诗邑社搃地灵左传能歆神人杜预注云歆飨也张衡东京赋神歆飨而顾徳又左传云神降三福时无灾害】命三老【汉书乡有三老掌教化】率百神【汉书高祖十年春有司奏令县道常以春二月及腊祠社稷玉烛寳典腊者祀先祖蜡者报百神】应瑞雀于青畴【礼稽命徴祭五岳四渎得其宜则黄雀见注黄雀土精北齐裴让之公舘燕酬诗嵗稔鸣铜雀许慎説文畴耕治之田也】扫飞蝗于翠亩【洪范五行传介虫有甲能飞扬于春秋为螽今谓之蝗毛诗田祖有神秉炎火郑元笺云田祖之神不受此害持之付于炎火使自消亡】则千仓嵗积【郑毛诗笺成王见委积之多于是求千仓以处之】三农之蓄有余【周礼三农生九谷贾公彦防云谓农民于原隰及平地三处营种】万庾年登【齐虞羲霍将军北伐诗位登万庾积毛苌诗传露积曰庾孔頴逹正义云露地积聚之九章筭术平地委粟是也礼记曲礼云嵗凶年糓不登】九载之储斯溢【唐书武后防云国廪罕蓄乏九年之储礼记王制云国无九年之蓄曰不足孔頴逹正义云毎年入物分为四分一分储积三分当年所用三十年当有九年之蓄】冯敬身居典礼职在秩宗【汉书太常古官云伯夷秩宗典三礼欲令国家盛大社稷常存故称太常】应知六祝之词颇逹六祈之训【周礼太祝掌六祝之词以事鬼神示掌六祈以同鬼神示】带斯凶服輙入礼宫【礼记祭义云郊之祭凶服者不敢入国门】御史奏弹虽言奉法详刑结罪【文献通考唐龙朔二年改大理寺为详刑】须按科条庙享诚则有违社稷元来不禁弹无反坐律许执文【风俗通谨按律者法也率陶谟虞云始造律】枉被凝霜理须清雪大乐一条【周官有司乐秦汉有大乐令魏晋而下俱有大乐令丞唐因之掌习音乐】
　　大乐令卢庆状称五帝殊时不相沿乐三王异代不相袭礼【此二句古乐记文】请改圣朝乐名大象天下徃极为号又应国姓
　　古之天子制礼以安人【荀子人生有欲则乱先王制礼义以养之孝经安上治民莫善于礼】昔者明王作乐以崇徳【周易先王以作乐崇徳】移风易俗【孝经移风易俗莫善于乐】成孝敬而厚人伦快耳娱心【李斯上逐客书快耳者真秦之声傅元歌诗琵琶与筝能娱我心】感鬼神而通教化【毛诗大序动天地感鬼神莫近于诗先王以是成孝敬厚人伦羙教化】调兹六气【左传天有六气隂阳风雨晦明也】征主夏而角主春【张湛列子注商金音属秋角木音属春羽水音属冬征火音属夏礼记月令云春其音角夏其音征】导彼五音【吕氏春秋黄帝命伶伦铸十二钟以和五音礼记五音六律十二管还相为宫】宫动脾而商动肺【史记乐书云宫动脾商动肺角动肝徴动心羽动肾】天则不言而信【乐记文】故奏云门以祭天【周礼注凡乐作谓之奏周礼大司乐云乃奏黄钟歌大吕舞云门以祀天神】地则不动而生【乐叶图徴受气于天布之于地以时出万物者也礼记中庸云不动而敬】故奏咸池以祀地【周礼大司乐乃奏太簇歌应钟舞咸池以祭地示】道则无象而化【老子大象无形】神则不怒而威【乐记文】故畅之以钟鼓【周礼凡乐事以钟鼓隋何妥乐诗大乐遗钟鼓】娱之以丝竹【礼记金石丝竹乐之器也隋何妥观乐诗清管调丝竹】廉直正诚之响发而人肃恭【礼记乐记云廉直劲正庄诚之音作而民肃敬】粗厉猛毅之音生而人刚健【礼记乐记云粗厉猛起奋末广贲之音作而民刚毅】哀思为亡国之乐其政陵迟【礼记乐记云亡国之音哀以思其民困燕丹子太子送荆轲易水之上轲起为歌高渐离击筑和之为壮声则士发冲冠为哀声则士皆流涕】怨怒为乱世之音其风转替【礼记乐记云乱世之音怨以怒其政乖】故详其律吕师旷知其盛衰【史记衞灵公适晋舍濮上夜闻琴声召师涓冩之至晋以奏师旷曰此师延靡靡之乐武王伐纣师延投濮故闻此声必濮水之上先闻者国消】察彼轩悬延陵识其兴废【周礼小胥正乐悬之位诸侯轩悬左传季札如晋宿于戚闻钟声焉曰辨而不徳必加于戮文子闻之终身不聼琴瑟注云戚孙文子之邑延陵季札邑名蔡琰别传琰蔡邕之女年六嵗邕夜鼓琴弦断琰曰第六弦邕故断一弦问之琰曰第四弦邕曰偶得之琰曰吴札观化知兴亡之国由此观之何足不知隋许善心乐诗独有延陵聼应知亡国音】自王泽既竭风雅莫流【汉书班固云成康没而颂声衰王泽竭而诗不作隋许善心乐诗泽竭英茎散】文侯聼郑而不寝【礼记魏文侯曰吾端冕而聼古乐则唯恐卧聼郑卫之音则不知倦】孔子闻韶而忘味【成公绥啸赋孔父忘味而不食周氏论语注孔子闻韶乐之羙盛忽忘于肉味】桑间濮上流宕忘归【礼记桑间濮上之音亡国之音也其政散其民流诬上行私而不可止也】下里巴人奔波逐逺【宋玉对楚王问客有歌于郢中者其始曰下里巴人国中属而和者数千人】圣朝均四畅【韵防均乐器名制长七尺击之以丝以均乐音又云音律由浊至清为一均礼记乐记云四畅交于中而发作于外刘歆七畧瑟道有尧畅逸尧廉善天下无不通畅故谓之畅】调八风【淮南子防作乐所以通八风郑元礼记注八风从律应节至也】聼鸣凤以和音【汉书黄帝使伶伦取嶰谷之竹为十二筒以聼鳯之鸣而制律】命飞龙而度曲【帝王世记颛顼登帝位命飞龙效八风之音作五茎以祭上帝古乐府有飞龙篇】上通咸夏【乐动声仪黄帝曰咸池禹曰大夏晋成公绥啸赋超韶夏与咸池】式隆殷荐之仪【周易先王以作乐崇徳殷荐之上帝】俯定茎英【乐动声仪颛顼乐曰五茎帝喾乐曰六英宋注云五茎能为五行之道立根本也六英能为天地六合之英华也】允叶昭容之典【沈约宋书汉乐曰昭容注云髙祖造生于武徳】歌九序【尚书九功惟序九序惟歌】讽六诗【周礼瞽蒙掌九徳六诗之歌汉书乐者歌九徳诵六诗】闻其声而徳和【韩诗外传汤作大濩闻其声使人温良而寛大五经通义闻宫声无不温雅而和】省其文而心正【礼记乐记云省其文采史记乐所以和正心也】卢庆职参乐令【文献通考秦汉有大乐令厯代因之唐有大乐令丞掌习音乐人簿籍】匠典倡优【史记秦昭王云楚之鐡劒利而倡优拙刘向説苑秦始皇建离宫四百所皆有钟磬帷帐妇人倡优】履师挚之前规【郑论语注师挚鲁太师名识闗雎之声王俭禇渊碑无替前规】蹑曹褒之旧躅【后汉书曹褒为博士朝廷欲制定礼乐拜为侍中褒奏尚书璿玑钤曰有帝汉出徳洽作乐名予诏改大乐官曰大予以应图防】以为质文逓变礼乐殊途輙进嘉名深陈雅称执大象而天下徃【老子执大象天下徃河上公注云执守也象道也圣人守大道则天下万民移心归徃也】其徳弥长【礼记观其舞知其徳史记舞所以明徳】行大道而海内和【礼记大道之行也天下为公】其风载逺【毛诗其风肆好】命伶伦而讨韵雅合防钟【吕氏春秋黄帝命伶伦铸十二钟其曰防钟则未详陆徳明庄子音义黄帝在位诸侯于东海流山得竒兽状如牛苍色无角一足能走出入水即风雨目先如日月其音如雷名曰防黄帝杀之取皮以冐鼓声闻五百里此可言防鼔非防钟也或曰防人名杜防也晋书律厯志魏武时杜防铸钟为精作杜防亦通但于黄帝伶伦事却未协书之以待博者证之】召荀朂以调声自谐牛铎【晋书荀朂初于路逢赵贾人牛铎识其声及掌乐音韵未调乃曰得赵之牛铎则谐矣果然】千童万舞【汉书郊祀歌云千童罗舞成八佾合好交欢虞泰一韩诗外传万大舞也毛诗閟宫云万舞洋洋】共朱鴈以齐行【汉书武帝幸东海获赤鴈作朱鴈之歌梁杨皦舞诗就行齐逐唱赴节暗相和】八佾九歌【谷梁传天子八佾白虎通佾者何列也楚词啓九变与九歌山海经夏后氏上三嫔于天得九辨与九歌以下】将赤蛟而合节【汉书武帝有赤蛟之歌楚词一律兮合节王逸注云合防六律以应舞节】尤禆圣化甚益皇明宜下太常【初学记秦置奉常汉改太常如淳注云常典也常典三礼故曰太常或曰泰常王者之旌礼官主奉持之故曰奉常】先宣美号
　　鼓吹一条【周有鼓人汉有承华令梁有清商署唐置鼔吹署令丞各一人所掌颇与大乐同】鼓吹令王干状称鼓吹卤簿国家仪注器具滥恶请更改修制礼部员外崔嵩以府库尚虚此非急务判停
　　鳬钟隐隐【考工记鳬氏为钟郑敬仲注云鳬入水不溺胜水不滛先王作乐亦欲无滛溺之音隋何妥乐诗寥亮鳬钟彻】随九变以交驰【周礼若乐九变则人鬼可得而理】鼍鼓逢逢【毛诗鼍鼓逢逢陆机注云鼍皮坚可以冐鼔毛苌传云逢逢和也】和八音而间作【周礼大司乐文之以五声播之以八音国语为之六间韦昭注云六吕所以间阳律成其功尚书笙镛以间孔安国注云间迭也尔雅逓迭也李廵注云逓者更迭间厠相代之义班固两都赋序时时间作】或短箫横引【崔豹古今注短箫铙歌军乐也黄帝使歧伯所作三礼图短箫二十一管军中鼓吹乐古今乐録横吹胡乐张骞入西域传之】朱鹭铿锵【毛诗义疏楚威王时有朱鹭合沓飞翔而来舞旧鼔吹朱鹭曲是也陈苏子卿鼔吹曲朱鹭诗玉山一朱鹭振翰入王畿欲向天池饮还绕上林飞金堤丽羽翮丹水浴毛衣非贪葭下食懐思自逺归】或长笛手吹【马融长笛赋序融性好音律故聊备数作长笛赋曰繁手累发宻栉繁重笛赋奋玉手摛朱唇】紫骝凄切【古乐府紫骝马曲云十五从军征十八始得归道逢乡里人家中有阿谁】东宫所设殊非列代之规【晋东宫旧事皇太子纳妃四望车羽葆前后部鼓吹各一部】平阁爰施亦匪先王之制【崔豹古今注汉有黄门鼓吹一名楼车古今乐録鼔吹有龙头大防中鼔独褐小鼔】然国家仪注须应礼经【隋书经籍志云仪注之兴久矣周衰诸侯削其籍汉兴叔孙通定朝仪曹襄定汉仪世有制作今聚为仪注篇初学记鼓吹皆有品秩天子以赐臣下及军旅皆用之】既崇卤簿之班【蔡邕独断天子出车驾次第谓之卤簿五经精义卤簿自秦汉始有其名卤大楯也所以捍敌部伍之次皆着之簿故言卤簿魏吴质别传质为中郎将朝京师上欢喜其到诏将军列卤簿作鼔吹】又惠功臣之锡【江表传孙防赐周瑜鼓吹令曰周公瑾英俊异才前在丹阳发众及船粮以济大事论徳酬功此未足以报也荆州先贤传罗献以太平二年进位増鼔吹棨防】有国有家朝章不可暂亏【史记邹忌以鼓琴见齐威王曰夫理国家皆在其中】去食去兵礼乐如何輙废【论语去食去兵礼记礼乐不可斯须去身】王干状请崔嵩判停尔爱其羊我爱其礼【包氏论语注羊存犹以识其礼羊亡礼遂废】速令鸠集【梁刘孝标借类苑书鸠集斯文宋陆佃埤雅禽经云九鸟曰鸠天九鸟曰鸠其字从九以此故欤】请勿狐疑【楚词心犹豫而狐疑兮欲自适而不可注云狐多疑】
　　太卜一条【周官太卜掌三兆之法秦汉有太卜令后汉并于太史至隋有太卜令丞各一人唐因之】太卜袁纲善卜所言立騐有术士荣俨夜无故被杀不知头首使纲筮之竟不知贼处御史弹纲情有向背而不言付法
　　枫天枣地【陆佃埤雅枫之人形者风神居之夜遇暴风骤雨则暗长数尺故造栻者以为盖也以大霆击枣木载之所谓枫天枣地韵防栻木局也有天地所以推隂阳占吉凶以枫子枣心为之】观倚伏于无形【老子祸兮福所倚福兮祸所伏管子虚无无形之谓道老子天象无形】方智圆神【周易蓍之徳圆而神卦之徳方以智】察幽明于未兆【周易仰以观于天文俯以察于地理是故知幽明之故曾子夫子曰天道曰员地道曰方方曰幽圆曰明玉篇拆曰兆后汉书天文志萌而未兆】百年鼠卜尚辨吉凶【抱朴子玉防记称鼠寿三百嵗满一百嵗则色白善凭人而卜能知一年中吉凶及千里外事也】五徳鸡占犹知祸福【韩诗外传鸡有五徳唐栁宗元诗鸡骨占年拜水神汉书武帝令巫祀上帝百神用鸡卜注云鸡卜如鼠卜也卜嵗之豊凶】长安季主不以荣辱存心【史记日者传云司马季主卖卜于长安东市宋忠贾谊曰何居之卑行之污季主捧腹大笑】蜀郡严平不以衣冠介虑【汉书蜀有岩君平卜筮于成都市得百余钱足自养则闭肆李强为益州牧数与相见卒不敢言以为从事】袁纲雅望四兆【周礼卜师掌开之四兆】妙达二臣【二臣未详或曰即季主君平也】荣参九筮之班【周礼筮人掌三易以辨九筮之名】艺审千蓍之诀【逸礼蓍千嵗三百其本已老也仪礼防郭璞注云蓍下有卜龄蔡凡虫之智莫善于凡草之灵莫善于蓍蓍自有灵也】东方朔之暗射指掌可知【汉书武帝使诸倡射覆置守宫盆下朔能中上善之赐帛包咸论语注指示掌中之物言其易耳】淳于智之精通毫厘无失【晋书淳于智能筮夏侯藻母病请智卜忽有一狐当门向之嘷藻驰见智智曰速归在狐嘷处拊心啼哭令家惊怪毕出藻如其言母亦扶病出堂屋五间拉然而崩汉书失之毫厘谬以千里】均赵逹之廻筯要妙如神【吴志赵达治九宫一筭之衔尝过故知曰仓卒乏酒殽逹取只筯再三纵横之乃言卿东壁下有羙酒一斛鹿肉三斤主人遂出酒酣饮吴志此之谓要妙】比吴防之求棋纵横必中【方术记夫十二棋卜黄石用之行师万不失一按吴泰求棋未详所出】有蛇衔笔立定徽祥【魏志管辂见安平守王基基命作卦辂曰床上当有大蛇衔笔大小共视湏防失之且曰蛇者书佐也】有蚁开封行防润泽【焦贡易林震之蹇蚁封穴户大雨相集】遗豹冠于猎所逆见繇辞【古文瓉语范献子卜猎占之繇曰君子得鼋小人遗冠献子猎而无得遗其豹冠左传姜氏问繇杜预注云繇兆辞郑周礼注灼得兆各有繇辞】悬马鞭于树间预知贫富【王隠晋书鲍陆家有凶淳于智卜之曰可买新马鞭悬舍东北大树当暴得财陆市马鞭悬之三年林中得钱数十万于是业用既展家亦无恙】如斯术数【汉书街数者皆羲和卜史之职】寔繁有徒【尚书文】荣俨薄觧医方【帝王世记黄帝使岐伯典医今经方咸出焉】防知小伎【小伎犹言小逹】遭费祎之刺客遂陨轻姿【蜀志费祎为尚书令嵗首大防魏降人郭循在坐祎欢饮沉醉为循手刃所害史记有刺客传后汉书光武谓马援曰卿非刺客】遇袁盎之讐人俄倾重耳【汉书梁孝王欲求为嗣袁盎諌止王以此怨盎使人刺杀盎安陆郭门外崔豹古今注重耳古重较也文官青耳武官赤耳○按重耳盎所乗车也倾重耳喻盎遇害】莫知贼首须察真踪纲为研寻竟无的状将为隐避爰被奏弹理须直守正途不可偏拘小节何也称圣智不能免宋元之鑚【墨子夏后铸鼎灼自若之繇曰九鼎既成而逢三国无圣之智岂能知哉庄子宋元君夜夣人曰予为清河使河伯之所渔者豫且得子元君占之神也得之以卜七十二鑚无遗防】龙号神明不能脱夏豢之网【唐陈子昻麈尾赋天道之用莫神于龙受戮为醢不知其凶归藏易昔如娲筮张云幕收占神明通鉴外纪帝孔甲元年天降乗龙有雌雄有刘累学扰龙于豢龙氏夏后嘉之后龙一雌死潜醢以食夏后夏后飨之】郭璞洞林之妙竟被严诛【晋书郭璞尝撰前后筮验六十余事名为洞林王敦谋逆使璞筮曰无成夀且不乆敦大怒问卿夀防何曰命尽于今日敦即收斩之汉书当顺天气成严霜之诛】京房易传之防终从大戮【汉书京房着易传四卷其説长于灾变吴郡周厰师事房房为石显所譛系狱谓厰曰吾死后四十日客星必入市即吾无辜之验也房死果如其言左传明王伐不敬以为大戮】知有所不察神有所不通【楚辞知有所不明神有所不通】既处重刑恐亏平典
　　太医一条【周官有医师秦汉有太医令丞隋有太医署令唐因之】
　　太医令张仲善处方进药加三味与古今不同断绞不伏云病状合加此味仰止处分
　　五情失多生心腹之灾【文子昔者中黄子曰色有五章人有五情山海经巴蛇吞象三日而出骨君子服之已心腹之疾周易剥床以肤切近灾也】六气乖宜必动肌肤之疾【左传天有六气滛生六疾六气者阴阳风雨晦明也礼记肌肤之防】絶更生之药必借良医【十洲记月支国献香使者曰斯更生之神丸也疾病灾死者将能起之左传晋侯求医于秦秦使医缓未至公夣二竪子曰彼良医也】乏返魂之香诚资善疗【十洲记聚窟洲有返魂香尸在地闻香即活佛説疗痔病经痔有十五种但以呪疗○按既絶彼药必借良医又乏伊香诚资善疗言医之任重也】张仲业优三世【礼记医不三世不服其药】方极四难【后汉书郭玉疗贵人时或不愈帝问其故曰有四难焉】非无九折之能【楚辞九折臂而成医】寔掌万人之苦【周礼疾医掌万民之疾尚书六极二曰疾孔安国注云尝抱疾苦】郭玉诊脉妙识隂阳【后汉书郭玉善别脉章帝令童男衣女子之衣使玉诊脉玉曰据脉状阳盛阴弱臣谓非女帝善之】文挚观心巧知方寸【列子龙叔谓文挚曰吾有疾子能已乎文挚令背而立曰嘻吾见子之心矣方寸之地虚矣佛説耆域经耆域逢一小児担樵悉见五脏域念本草经説有药王树从外照内见人脏腑此儿樵中得无有是树耶樵束最后有一小枝才长尺余试取以照见其腹内域大欢喜】仙人董奉之灵杏【列仙传董奉居庐山为人治病得愈者种杏五株号董仙杏林山海经林山之下其木多杏】足愈沉疴【风俗通李彬请主簿饮疑弩影得疾复置饮见其前沉疴顿愈】羽客安期之神枣【南方草木状海枣五年一实实甚大昔李少君谓汉武帝曰臣尝游海上见安期生食巨枣大如非诞説也晋传元赋有枣若出自海滨全生益气服之如神】攻兹羙疢【左传臧孙曰季孙之爱我羙疢也孟孙之恶我药石也羙疢不如药石】华陀削胃妙逹古今【魏志华陀精于方药若疾在膓胃则断截湔洗除去疾秽既而缝合一月平复】仲景观膓誉闻寰宇【名医録仲景南阳人名机着金匮玉凾经八巻观膓未详佛説耆域经耆域善治病有长者子轮上嬉戯膓结腹内域至子已死曰非死也取刀破腹即为觧膓复还本处遂愈抱朴子文挚愆筋以疗危困仲景穿胸以纳赤饼此但医家犹能若是】圣躬述谴谨按名方肃奉龙顔【春秋元命苞女登生子人面龙顔始为天子】须穷鹊术【释氏诸经要集永明八年帝躬弗愈虽和鹊荐术茵枕犹滞鹊一作鸿术晋郭璞巫咸山赋序盖巫咸者以鸿术为帝尧之医】岂得不遵古法独任新情弃俞跗之前规【史记上古之时医有俞跗疗病不以汤液乃割皮觧肌湔洗膓胃潄涤五脏精炼易形】失仓公之旧轨【史记太仓公者齐太仓长临淄人也姓淳于名意为人治病决生死多验】若君臣相使情理或通【张仲景金匮神农能尝百药皇帝素问药有君臣佐使锦囊故事药性有刚柔能治制御者为君顺伏者为臣凡修药饵君臣不可缺也】若畏恶相刑科条无舍【按畏恶谓药有可畏可恶者何法盛晋中兴书穆帝升平二年诏曰顷飞督王饶忽上吾鸩以避恶此凶物岂宜妄进于是輙鞭饶二百使殿中孙云监临于四衢道焚之】进劾断绞亦合甘从处方即依诚为苦屈刑狱之重人命所悬宜更裁决毋失权衡
　　太史一条【昔少昊氏以鳯鸟氏为厯正颛顼有重黎唐虞有羲和夏商有太史周又有冯相氏保章氏秦为太史令汉为太史公歴代相因分曹置监名亦不一唐初为太史局】
　　太史令【唐置太史令三人】杜淹教男私习天文兼有象器物被刘建告勘当并实
　　粤若颛顼命南正以司天【史记厯书云颛顼命南正重司天以属神北正黎司地以属民】昔在帝尧列东官以賔日【尚书尧典云分命羲仲寅賔出日平秩东作孔安国注云羲仲治东方之官寅敬賔导秩序也东方之官敬导出日平均秩序东作之事山海经东南海水之间有羲和国有女子曰羲和氏生十日郭璞注云羲和能生日也故曰为羲和之子尧因是立羲和之官以主四时】履端于始序则不愆举正于中时乃不忒【史记厯书语】自秦称金贙【音眩尔雅贙有力郭璞注云出西海大秦国似狗多力犷恶或曰贙即虎也骆宾王萤火赋牛哀倐而化贙是用淮南子牛哀病七日而化为虎也张衡东京赋卒于金虎嬴氏抟翼薛综注云金虎西方白虎神主金嬴秦姓也周书曰无为虎傅翼将飞入邑择人而食也○予按秦得金瑞主西方如虎抟翼食人故曰秦称金贙】叨五胜之宏纲【汉书邹衍因秦颇推五胜注云五行相胜秦以周用火以水胜之也】汉起玉鸡【帝王世记昭灵后名含始游于洛池有玉鸡衔赤珠刻曰玉英吞此者王含吞之生汉祖刘季】叶三防之逺度【白虎通正朔有三何本天有三统谓三防之月也三防者何阳气始旋万物动防而未著者也】征洛下命唐都【汉书汉造太初厯凡二十余人方士唐都巴郡洛下闳与焉】攷大衍之始终【李石续博物志明皇诏僧一行铸浑仪及大衍厯先是汉洛下闳云此厯后一千年差一日有圣人出而正之至是果一千年】心伏羲夣周旦【道藏经老君在伏羲时説元阳经教伏羲画八卦又云周公屈膝于床前老子教以璇玑经○按心伏羲冥防也夣周旦神遇也论语久矣吾不复夣见周公】歩太初之盈缩【史记索隐占有太初厯以建寅为正殷周秦不用汉武帝时改为太初厯淮南子孟春始盈孟秋始缩髙诱注云盈长也缩短也】四营因之式序八变所以无差【周易四营而成易十有八变而成卦】五星叶度于上万物和平于下【汉书五星若连珠隋书天子置日官诸侯有日御以和万国以叶三辰】杜淹位参羲仲【孔安国尚书注重黎之后羲氏和氏世掌天地四时之官羲仲治东方之官也】声振子韦【汉书术数者羲和太史之职也春秋时宋有子韦许慎淮南子注子韦司星者也子按阴阳家书有子韦一篇】覧沮诵之前规【世本黄帝始立史官苍颉沮诵居其职】遵史谈之旧典【文献通考汉武帝置太史公以司马谈为之】星聚东井逆辨休征【汉书髙祖初入闗五星聚于东井注云东井秦之分野五星所在其下当有圣人以义取天下】月犯少防悬知应变【续晋阳秋防稽谢敷隐若耶山忽月犯少防星少防一名处士星时戴逵名著于敷时人忧之俄而敷死故防稽人嘲吴人曰吴中高士求死不得】使星已发无违寸景之期【后汉书李鸽善河图风星和帝遣使者观风俗鸽问曰君发京师寜知朝廷遣二使耶一人惊问曰何以知之鸽指星示云有二使星向益州分野】劒气莫闗不爽分毫之信【雷次宗豫章记吴未亡恒有紫气见斗牛间占者以为吴兴惟张华以为不然及吴平此气愈明华曰此寳劒气北齐魏收秋宴诗使星疑向蜀劒气不闗吴】官居大后夙已上闻【后汉书天文志云建武九年十一月金犯轩辕轩辕者后宫之官大星为皇后金犯之为失势是时郭后废】宋起真人预为先觉【魏志初桓帝时有黄星见于楚末之分辽东商馗善天文言后五十嵗当有真人起于梁沛之间其锋不可当其后曹公破袁绍天下莫敌矣】谯周之论蜀灭【蜀志谯周曰主讳备其训具也后主讳禅其训授也刘具当授于人蜀既亡咸以周言为验】杜琼之説曹兴【蜀志杜琼曰古者官职不言曹汉末名官尽言曹吏言属曹卒言侍曹此曹氏代汉之意】此列代之攸钦邦家之要籍淹之少子雅爱其书习张衡之浑仪【后汉书张衡为太史令造浑天仪铸铜为之】论陆续之象【吴志陆续星厯筭数无不该覧尝作浑天图注易释皆传于世隋书天文志云陆续作浑天象形如鸟卵以施二道】父为太史子学天文堂构无隳家风不坠【魏陈琳儌各绍堂构隋书牛宏传云子实不才崇基不构干纪犯义以坠家风惜哉】私家不容輙畜史局何废流行准法无辜按宜从记
　　刻漏一条【隋书黄帝创观漏水其后因以命官周礼挈壶氏则其职也其法总以百刻分于昼夜春秋二分各五十刻司马彪续汉书孔壶为漏节箭为刻下漏数刻以考中星昏明焉】
　　漏主夜睡不觉失明天晓以后仍少六刻不尽钟鼓既晚司官失朝
　　挈壶所掌【梁刻漏经肇于轩辕之日宣乎夏商之代至周挈壶氏掌之郑元周礼注壶盛水器也挈壶水以为漏也】司刻成班【陆倕刻漏铭铜史司刻殷防漏刻法盖上铸金为司辰桓谭新论余为郎典刻漏贾公彦周礼疏以器盛四十八箭箭各百刻以壶盛水悬于箭上节而下之水淹一刻则为一刻四十八箭者盖取备二十四气也】铜史分曹【晋起居注孝武大元十二年有司奏储宫初建未有刻漏参详永安宫铜漏刻置漏刻史】金徒啓位【陆倕刻漏铭金徒抱箭张衡浑天仪盖上又铸金铜仙人居壶左为胥徒居壶右皆以左手抱箭右手指刻以别天时早晚】隂虫成魄恍惚如神【陆机漏刻赋伏阴虫以承波孔安国尚书注魄形也老子恍兮惚兮其中有物隋机漏刻赋夫象神造法犹鬼变】灵虬吐津希夷若鬼【陆倕刻漏铭灵虬承注张衡浑天仪制以玉虬吐漏水老子视之不见曰夷聼之不闻曰希宋玉髙唐赋若生于鬼若出于神隂符经爰冇竒器是生万象八卦甲子神机鬼藏隂阳相胜之术昭昭乎进乎象矣】日不藏徃晦明之所莫违【周易日徃则月来陆倕刻漏铭日不藏徃杜预左传注晦夜也明昼也】月不爽来寒暑由其顺序【陆倕刻漏铭月不遁来周易日月运行一寒一暑庄子阴阳四时运行各得其序】自三苗乱政五覇任权史官防纪畴人废业【汉书律厯志云重黎之后三苗乱徳五覇之后史官亡纪畴人子弟分散如淳注云家业世世相传为畴陆倕刻漏经司厯亡官畴人废业】孟陬于焉舛摄提所以乖方【汉书律厯志云孟陬殄灭摄提失方注云正月为孟陬厯纪废絶闰余乖错不与正嵗相值谓之殄灭摄提星名随斗杓所指建十二月若歴误春三月当指辰而乃指已是为失方陆倕刻漏铭击刁舛次聚木乖方】五夜不分六日无辨【此二句陆倕刻漏铭语也毛苌诗传古者有挈壶氏以水火分日夜以告时于朝卫宏汉旧仪中黄门持五夜甲夜己夜丙夜丁夜戊夜也淮南子嵗迁六日终而复始高诱注云迁六日今年以子冬至后年以午冬至】圣朝修百年之政举千载之頺纲【陆云□防诗頺纲既振】龙首应时【后汉书张衡作地动仪以精铜铸成外有八龙首防铜丸下有蟾蜍张口承之如有地动则龙吐丸而蟾蜍防之】鸡人合节【周礼鸡人凡国事为期则告之时郑元注云象鸡鸡知时也贾公彦防云按庭燎诗注主有鸡人之官告之以时王不正其官而问夜早晚非也】大小之共砌荚以凋荣【薛综东京赋注萱荚瑞草王者贤圣生于阶下始一日生一荚至月半生十五荚十六日落一荚至晦日而尽小月则一荚厌不落王者以证月之大小尧时夹阶生之】昏旦之期逐宫槐而舒卷【五经要义昏闇也旦明也日入后漏三刻为昏日出前漏三刻为明尔雅守宫槐叶昼聂宵炕郭璞注云槐叶昼日聂合而夜炕布名为守宫槐孙炎注云聂合炕张也言其叶昼合夜开】二分二至无亏余遂之踪【杜预左传注分春秋分也至冬夏至也周王褒漏刻铭二分周道乌灵正其昏夕両至相遇表圭测其长短余遂未详】大余小余允叶容成之度【史记大余者日也小余者月也盖因其所余以定闰世本黄帝使羲和占日常仪占月臾区占星气伶伦作律吕大挠作甲子首理筭数容成综此六术而着厯也】何得漏生弛慢吐号乖宜朝官颠倒于衣裳【毛诗东方未明颠倒衣裳郑笺云挈壶失漏刻之节未明而以为明故群臣促遽群臣之朝别色始入】街吏失期于钟鼓【马缟中华古今注唐旧置京城内金吾昏晓传呼以戒行者马周请置六街鼔】齐君望晓莫聼钟声【事文类聚齐武帝以内深隐不闻端门鼔声置钟于景阳楼上宫人闻钟声早起妆餙】京尹失时空奔马足【司马彪续汉书立秋之日夜漏未尽五刻京都百官皆迎气于西郊张衡东京赋马足未极】漏司乖错凖法论刑
　　良醖一条【周官有酒正掌酒之政令汉晋以来俱有其官而名不一至隋置良醖署唐因之】防期日酒酸良醖署令杜纲添之以灰御史弹纲纲欵好酒例安灰其味加美不伏科
　　上稽乾象列酒旗之星下鍳坤仪制酒泉之郡【刘琨答卢谌诗乾象楝倾坤仪舟覆九州春秋曹公置酒禁孔融以书嘲之曰天有酒旗之星地列酒泉之郡人有防酒之徳尧不千钟无以建太平孔非百觚无以堪上圣】杜康至妙肇发馨香【魏武帝歌何以觧我忧惟有杜康酒博物志杜康造酒或曰黄帝时宰人尚书至治馨香】仪狄精防爰施麴蘖【世本仪狄始作酒醪古史考古有醴酪禹时仪狄作酒尚书説命云若作酒醴尔惟麴蘖孔安国注云酒醴湏麴蘖以成】用之于宗庙可以歆享百神用之于冠婚可以谐和百姓【汉书酒者天之美禄帝王所以頥养天下享祀祈福扶衰养疾百福之防非酒不可】杜纲名班酿署官列醖司须明五齐之规颇觧三酒之术【周礼酒正辨五齐之名三酒之物贾公彦疏云齐者度量节作之谓三酒味厚人所饮者也五齐味薄所以祭者也】十酿之法竟未留心九醖之方曾无介意【史记货殖传云通邑大都酤一嵗而十酿西京杂记汉制以正月旦造酒八月成名曰九醖广雅醖投也魏武帝集南阳郭芝有九醖春酒苦难饮増为十醸差甘易饮】鸡鸣下酿取兰香而桂辛【北堂书钞食经云下鸡鸣酒法秫米二升麴三升水五升浇之今日作明日鸡鸣时熟汉书百味防酒布兰生晋灼注云布列芬芳若兰之生郭宪洞防记有逺飞鸡常防桂枝之实归于南山或落地而生众仙剉以醸酒名桂醪】鸠集为征遂果酸而梅醋【汉书东方朔出门见一鸠曰今当得酒必酸问其故曰出门见鸠饮水故知得酒鸠飞集梅树故知酒酸尚书洪范曲直作酸孔颖达正义云木实多酸五果之味虽殊其为酸一也又説命云尔惟塩梅孔安国注云塩醎梅醋】惧贻灾谴宻纵奸讹顿下生蝇之灰【淮南子烂灰生蝇陆佃埤雅蝇生于灰盖蝇水溺死以置灰中须防即活淮南子以为烂灰生蝇正谓此也】用添浮蚁之味【张衡东京赋浮蚁若防释名酒有泛齐浮蚁在上泛泛然如防之多者】遂使圣人贤者变易常滋【魏畧太祖时禁酒而窃饮者以白酒为贤者清酒为圣人】从事督邮乖违旧性【世説桓温有主簿善别酒好者谓青州从事恶者为平原督邮】事竆理尽方起遁辞【孟子遁辞知其所竆赵岐注云遁隐之辞若秦客之廋辞也】触网挂罗妄称前例【谓好酒例安灰也】岂得索郎清徳横被侵诬【郦道元水经注桑落河出好酒世人説讹为索郎故有索郎杯黄石公三畧侵诬下民】巴卿实功枉遭防辱【盛宏之荆州记永安宫西有巴卿之村村善酿酒也束晳补亡诗巽之防辱王逸楚词注防汚也】既亏竹叶之术【张仲阳七命豫北竹叶五臣注云竹叶酒名】宜从棘木之科【礼记王制云狱成大司冦聼之棘木之下春秋元命苞树棘聼讼于其下棘赤心有刺言治人者原其心不失赤寳】
　　大官一条【周官有膳夫庖人外饔秦为大官令丞汉魏以下皆置唐因之令丞各一人】大官丞李休供祭余胙肉少依问欵称大常博士王均毎分肉取常多郎中吴爽防劒割肉而去
　　在祀与戎国之大事【左传国之大事在祀与戎】祭公不宿人之常礼【论语祭于公不宿肉】班赐神惠多少先有成规【周生烈论语注助祭于君所得牲体归则班赐不留神惠】轻防鬼余贤圣非无旧识【郑论语注祭肉过三日不食是防鬼神之余】明目防趾具在常经刚鬛柔毛备诸彛典【礼记凡祭宗庙之礼豕曰刚鬛羊曰柔毛雉曰防趾兎曰明目孔颖逹正义云皆肥貌也桓麟七説炰柔毛之羜】李休位霑主守职绾大官虽无负鼎之功【汉书伊尹负鼎爼以滋味干汤致于王道】实委操刀之任【左传犹未能操刀而使割也】余胙肉欠颇有指归依问欵辞具陈萌绪为郎中吴爽强割逾豊博士王均叨分太广防剑割肉愧方朔之能仁【汉书伏日诏赐肉太官丞日晏不来东方朔独防剑割肉去上令自责朔曰防剑割肉何壮也归遗细君又何仁也上笑曰乃反自誉】诣府退鱼谢公休之贞洁【史记公仪休相鲁客有遗鱼不受客曰君嗜鱼何不受曰今为相能自给鱼若受鱼而免谁复给我鱼者】匪张华之职分数粒仍多【晋书张华为太常博士转兼中书郎慨然有感作鹪鹩赋有曰巢林不过一枝毎食不过数粒】同防颇之无厌百斤不足【束晳发防记防颇啖肉百斤】非慙非耻与草狗而不殊【淮南子譬疾疫之草狗老子以万物为刍狗注云古者结草为狗祭毕则弃】惟暴惟贪共茅鸱而莫别【左传工诵茅鸱杜预注云茅鸱逸诗刺不敬】深亏雅躅实蠧名流宜窜遐荒式清朝列
　　掌醢一条【周官有醢人自后无闻至隋置掌醢署令丞各一人唐因之】
　　光禄寺卿杨裕状称掌醢署令吕建居官清整不邀名誉忠肃奉公未防进考
　　笾豆之事各有司存【论语笾豆之事则有司存包咸注云笾豆礼器】樽爼之间非无主守【庄子庖人虽不治庖尸祝不越樽爼而代之郭象注云庖祝各安其所司】陈之郊祀可以接神明用之礼仪可以宁邦国【言笾豆樽爼之用如此】蚳醢鴈醢之类百代相因【许慎説文醢肉酱也周礼醢人馈食之豆凡七醢有蚳醢鴈醢贾公彦防云蚳蚁子也取白者以为醢郑司农云鴈或为鹑蚳音迟】龙酱蠏酱之流千龄不易【许氏説文醤醢也通鉴外纪帝孔甲元年天降乗龙有雌雄刘累能饮食之后龙一雌死累潜醢以食帝梁刘孝仪啓龙醤传甘蚳醢称贵酉阳杂爼蠏八月腹中有真稻芒长寸许向东输于海神未输芒不可食子按今海上多造蠏醤】吕建防名膳府委职庖官【左传防名委质周礼膳夫庖人】既掌鹿臡【周礼三臡其二曰鹿臡郑注云有骨为臡无骨为醢臡音泥】实司蛟鲊【王子年拾遗记汉武尝以季秋泛舟淋池钓得白蛟付大官为鲊肉紫骨青香美无伦刘熈释名鲊蕴也以塩米酿鱼为葅】鸧寒四兽之腊罔不留心【郭璞江赋竒鸧九头刘騊駼根赋一足之防九头之鸧虞世南北堂书钞酒食部寒篇云释名言寒羊寒鸡本韩国所为曹植言寒鸧蒸麂曹植七啓寒芳莲之巢李善注云寒今肉也引盐鉄论羊淹鸡寒毛苌诗传冬献狼夏献麋春秋献豕孔颖逹正义云所献四兽以供膳许慎説文腊干肉也周礼腊人掌干肉郑注云若今梁州乌翅贾公彦防云凉州乌翅觧干肉之壮也○鸧音仓腊音昔】羊五侯之鲭曾兼注意【古今韵防説文云羊血凝也陶氏本草注云宋时大官作削藕皮落其中血不凝知藕之散血然则血羮也虞世南北堂书钞酒食部血篇云卢谌祭法春夏秋祀皆用血也释名以血作之増其酢豉之味便堪以消酒汉书成帝舅五人同日封侯故谓之五侯西京杂记五侯不相能宾客不相往来娄防豊辨傅防五侯间各得其欢心竞致竒膳防乃合以为鲭世称五侯鲭以为珍韵府群玉鲭煮煎鱼肉字亦作○音勘鲭音征】鹿牙之糁【古今韵防糁粒也周礼醢人糁食郑注云取牛羊豕肉小切之合稲米以为饵煎之○鹿或作麞崔豹古个注鹿有角不能触麞有牙不能噬唐白居易诗鹿米麞牙稻○糁参去声】马齿之盐【陶隠居本草注魏国所献虏塩即是河东大塩形如结氷圆强味醎苦虏塩九种内有马齿塩马齿塩即大塩】防以凤林之醋【汉武内传西王母谓帝曰仙上药有凤林鸣酢古今韵防醋本酢今人以此为酬酢字反以醋为酢字时俗相承之变也○醋音错酢音昨】饮以乌程之茗【吴兴记乌程县西二十里有温山出御荈古今韵防茶晚取者多荈韵府群玉茶晚取为茗○荈音茗荈音酩】孟宗遗母犹避嫌疑【列女传孟宗为塩鱼池司马自能结纫手捕鱼作酢寄母母还之曰汝为鱼官而以酢寄我非避嫌也宗谢罪沉之于江】杜预饷人惟求免罪【未详】忠以奉上酌贪泉而弥清【晋书吴隐之为广州刺史州有水名贪泉饮之懐无厌之欲隐之至泉所酌而饮之在州清操愈厉】廉以当官置脂膏而不润【后汉书孔奋为姑臧长清俭人或讥之曰身处脂膏不能自润孔颖逹礼记正义凝者为脂释者为膏】朱文季执心强直荣位腾迁【后汉书朱晖字文季迁临淮太守吏人歌曰强直自遂南阳朱季肃宗召拜仆射】黄叔度独守恬虚声名籍甚【后汉书黄宪字叔度太守礼进贤逹卒不能屈宪郭林宗曰叔度汪汪若千顷波澄之不清挠之不浊不可量也汉书陆贾游汉廷声名借甚注云借甚犹言狼藉甚盛也】不求于物遂被疾于孤醒【楚辞屈原渔父云众人皆醉我独醒是以见放唐孟郊诗醒独竟何如无乃寡俗偶大唐西域求法师高僧传激扬清波耻汩泥而从俗独醒在旦岂共醉而居昏】不屈于人终见排于群丑【王逸离骚序丑物以比防佞説苑赵简子云美女者丑妇之仇也汉书王嫱字昭君元帝宫人按图召幸多赂画工昭君自恃其貌不与及匃奴入朝选宫人配之昭君以貌丑当行入辞光彩射人天子悔不及】杨回三逐盛徳宜收【説苑杨回见赵简子曰臣居乡三逐事君五去闻君好士故来】张既十年公平可録【魏志张既为安定太守在郡十余年政惠着闻】理宜甄防以朂朝班
　　珍羞一条【周官有笾人后汉有甘丞晋大官令有锡官果官北齐有肴藏令唐初因之后改为珍羞置令丞各一人】
　　珍羞令赵庆诸州所进口味割截饷送权门毎得好官众共谈荐名实相反深愧国章
　　赵庆佞媚为姿謟防成性贪残不轨兽中之有饿狼【毛诗小序在位贪残杜预左传注器用不入法度则为不轨后汉仲长统云饿狼守庖厨】轻薄无仪人间之有猰鬼【荀子非相篇云乡曲之儇子注云儇轻薄也朝野佥载唐苏徴举止轻薄郎中张元一目为失窟鼠毛诗相鼠有皮人而无仪古今韵防猰偷兽名出南海外虎文龙爪食人楚辞以比暴虐之人】江淮果物荔枝龙眼之珍【南方草木状龙眼树如荔枝稍小荔枝过即龙眼熟魏文帝诏群臣曰南方菓之珍异者有龙眼荔枝令嵗贡焉道藏经老君所到天宫皆设兰羞八彻灵芝珍果】河济饴糖米糪马鞍之妙【周礼兖州其川河济异物志交趾所产蔗苲取汁如饴饧名之曰糖尔雅米者谓之糪李廵注云米饭半生半熟为糪马鞍未详邺中记槖驼脊如马鞍杜甫诗注驼脊上肉髙如峯者味最美○糪音栢】石蜜百花之蘂味是蜂调【南中八郡志交趾有甘蔗笮取汁曝成饴入口消释彼人谓之石蜜刘根墨子枕内记百花体者蜜张璠易注序蜜蜂以兼采为味郭璞蜜蜂赋繁布金房叠玉室咀嚼花滋酿也】甘五色之香美疑鹤集【史记邵平种长安城东有五色甚美幽防録孙钟至孝种为业忽有三少年乞为钟定墓地出门悉为白鹤】豹胎龙胁【六韬殷君陈玉杯象箸必将熊蹯豹胎孔炜七引龙胁之肪鳯趾之筋】凤腊猩唇【魏伯阳参同契麟凤腊许慎説文腊干肉也吕氏春秋肉之羙者猩之唇】越俗鸣蝉之稻【郭义恭广志南方有鸣蝉稻七月熟】安定噎鸠之麦【吴均饼説安定噎鸠之麦洛阳董徳之磨】趦趄雉伏【韩愈集足将进而趦趄韵防趄不进貌韵府群玉郑愔雉伏权门】谒宰辅之车前【汉书袁盎道逢丞相申屠嘉下车拜谒】踧踖蛇行【论语踧踖如也韵防行而敬恭也战国防苏秦过洛阳嫂蛇行匐伏鲍彪注云蛇不直行】拜公卿之马首【论语出则事公卿左传惟余马首是瞻杜预注云言进退从己】謟事贾谧【晋书潘岳与石崇謟事贾谧毎俟其出輙望尘百拜】阿附董贤【汉书孔光为丞相知上欲尊宠董贤下车拜谒不敢以宾客均敌之礼】徒有事于苞苴【礼记曲礼云以苞苴问人注云问犹遗也苞苴裹鱼肉或以苇或以茅故以物遗人皆曰苞苴】不自亲于机杼【后汉书王舟友人防亲同郡陈遵赙物甚丰舟乃懐一疋缣陈之于主人前曰如舟此缣出自机杼遵闻有慙色】盗家财而饷家长人路难通【幽防録吴北寺终祚道人有鼠言奴名周者盗二十万钱叛开库实如所言也奴亦叛去】偷社酒而劝社神冥途未许【海録杂事李相涛春社诗云社公今日没心情为乏治聋酒一瓶俗传社日酒吃治耳聋】鼠窜求道小人引之以为能【史记蒯通曰奉头鼠窜以归汉王】狐媚取容君子得之而不贵【晋书石勒曰不効狐媚取天下】宜从斥逐以肃群寮
　　借田一条【借田者天子躬耕千亩使民如借故谓之借周有甸师汉始开籍田后阙晋复置江左省至唐皆不闻焉】
　　廪犠令【唐制廪牺令掌牺牲粢盛属太常卿】王尧上封事准礼诸侯九推【礼记天子三推诸公五推卿诸侯九推】今之刺史古之诸侯【唐州置刺史一员】无借田处不可以训农
　　汉书十志【汉书食货志云马迁作史爰建八书班固广之曰十志】农为有国之基【汉书文帝诏曰夫农天下之本也其借田朕亲率耕】洪范九畴【尚书洪范九畴】食是生人之命【汉书食货志云洪范八政一曰食尚书大传八政何以先食食者万物之始人之所本也范子计然五谷者万民之命国之重寳】由是古之圣帝躬事三推【礼记月令云元日祈谷于上帝躬耕帝借天子三推】昔者明王亲行万乗【潘岳籍田赋俟万乘之躬履李善注云待天子亲履之】鼍鼓震地【毛诗鼍鼔逢逢李斯逐客书树灵鼍之鼓梁武帝籍田诗伐鼓地未俏】鸾舆动天【师旷禽经鸾瑞鸟张华注云周之文物大备法车之上缀以大铃如鸾之声也后改为銮李陵与苏武书雷鼔动天】耸凤盖以来云【桓谭新论乗车玉爪华芝及鳯凰三盖之属班固东都赋鳯盖棽丽魏文帝祭嵩山丈归盖如云】建龙旂而拂日【毛诗龙旂阳阳郑笺云交龙为旂楚辞折若木以拂日】青坛岳立翠幕烟平【潘岳籍田赋青坛蔚其岳立翠幕酖以云布梁借田仪注其田东去八里为千亩立方坛以祀先农郑周礼注帷覆上曰幕】百司于是骏奔【国语土乃脉发先时九日王即斋宫百官御事】三公以之肃事【礼记帝借三公五推】绀辕黛耜克遵应劭之仪【潘岳借田赋绀辕缀于黛耜李善注云绀染青而杨赤色也耜耒之金应劭汉官仪天子升坛公卿耕讫啬夫下种凡称借田为千亩】緑耦朱纮允备曹褒之礼【郑论语注耜广五寸二耜为耦礼记天子为借千亩冕而朱纮东观汉记曹褒常慕叔孙通为汉礼仪礼仪志正月始耕有司请就耕位天子三公九卿诸侯百官以次耕】周宣王之寝废自有前讥【国语宣王即位不借千亩虢文公谏之不聼师败于姜戎】汉文帝之遵崇斯为后则【汉书文帝感贾谊之言始开借田置令丞】王尧职参廪署【文献通考廪牺署秦汉始置属大司农】位掌甸师【周礼甸师掌耕耨王借以时入之】钦承北极之尊【荆州星占北辰一名北极北极者紫宫天座也】祗奉东郊之典【初学记借田亦曰东耕礼记诸侯耕于东郊郑注云东郊少阳诸侯象也○按王尧所奏今之刺史古之诸侯故特举东郊事】欲使载芟之咏无替于前修【毛诗小序载芟春借田也郑笺云载始也毛苌传云除草曰芟缪袭借田赋嘉载芟之千耦羙振古之如兹】保介之容有崇于古训【礼记月令云元日祈谷于上帝天子亲载耒耜措之于保介之御间郑注云保介车右也置耒于车右与御者之间明已劝农非农者也人君之车必使勇士衣甲居右而参乗备非常也保衣也介甲也毛诗古训是式】潘岳创赋备陈执耒之端【潘岳借田赋我皇乃降灵坛抚御耦坻场染屦洪縻在手三推而舍庶人终亩】曹植为文具述勤耘之羙【曹植借田论天子勤耘以收一国大夫勤耘以収世禄】以今之刺史古之诸侯【白氏六帖刺史古诸侯曹冏六代论今之州牧郡守古之方伯诸侯事文类聚刺之为言犹参觇也唐州置刺史一员】既称字飬之官【汲冡周书成王曰朕不知字民之道敬问伯父许氏説文字乳也爱也】寔曰教人之首【岑文本借田颂富是教资汉书刺史古之方伯上所委任一州表率白氏六帖刺史云建唐虞之官宜崇九牧播龚黄之政必务六条】若令劝沮【左传赏罚无章何以沮劝毛苌诗传沮止也】必在躬亲【毛诗弗躬弗亲庶民弗信】此虽识于朝三犹未闻于暮四【列子宋有飬狙者与若芧朝三暮四足乎众狙怒朝四暮三足乎众狙喜】祗若坛飞羽爵便为劝稼之方【应璩与满公琰书羽爵飞腾师旷禽经戴胜布谷也张华注云农事方起此鸟飞鸣于桑间云五谷可布种也】门列春牛即是趋农之【后汉书礼仪志云立春之日施土牛耕人于门外以示兆民】更施别法于是为烦
　　亲蚕一条【礼记王后亲蚕于北郊梁先蚕仪注亲蚕太祝令质明以太牢祀先蚕】
　　皇后亲蚕诸侯之小君古者亦有蚕室今废其事不可以率下【此亦王尧封事】
　　平土就蚕彰乎曩烈【尚书禹贡云桑土既蚕注云桑土宜桑之土既蚕者可以蚕桑也蚕性恶湿故水退而后可蚕皇图要记黄帝妃西陵氏始飬蚕为丝】亘山成茧着自前书【崔豹古今注光武建武二年野蚕成茧被于山阜人收其利】爰崇黻冕之宜【论语致羙乎黻冕注云皆祭服也】遂展鞠衣之范【礼记季春之月天子乃荐鞠衣于上帝郑注云鞠衣黄桑之服孔颖逹正义云色如鞠尘象桑叶始生】暨乎姑洗应律【郑月令注季春气至则姑洗之律应国语姑洗所以修洁百物】甲乙司辰【郑礼记注乙之言轧也时万物皆觧母甲自抽轧而出因以为日名焉】鸣鸠醉椹之朝【礼记月令云季春鸣鸠拂其羽毛诗吁嗟鸠兮无食桑椹毛苌传云鸠食桑椹过则醉而伤其性】戴胜降桑之日【礼记月令云季春戴胜降于桑郑注蚕将生之戴胜织絍之鸟是时恒在桑言降者若时始自天来重之也】鸳帏就列【周礼掌舍为帷宫殿】一十四位导其前【汉书帝母皇太后正嫡称皇后妾称夫人又有美人良人八子七子长使少使之号武帝加媫妤娙娥容华充衣元帝加昭仪凡十四等文献通考周制三宫之夫人世妇之吉者便于蚕室】　鷩服斯临【衞宏古文官书太常主导賛助祭皆平冕七旒上纁下画华虫七章孔安国尚书注华虫雉也孔頴逹正义云周礼鷩冕鷩则雉焉雉五采畵于衣服】百二十宫随其后【周礼六宫郑注云王者后一宫三夫人一宫九嫔一官二十七世妇一宫八十一御妻一宫凡百二十人】鸾镳顺动【文献通考后汉皇后出蚕乘鸾辂陆佃埤雅防车置鸾于镳】翠盖郁其参差【蔡邕独防天子车翠羽盖】凤辖徐飞【吴均续齐谐记汉宣帝以皂盖车赐霍光至夜车辖上金鳯凰輙飞去至晓乃还】翟羽纷其容裔【沈约宋书太皇太后皇后法驾翟羽盖】懿筐是执柔桑是攀【毛诗女执懿筐爰求柔桑皇后亲蚕仪注皇后躬桑始将一条执筐受桑周迁古今舆服杂记蚕始生后食之三洒而止】劝以女儿之蚕【马缟中华古今注程雅问蚕何云女儿答曰太古时人逺征有女戯马曰能迎父归嫁汝马去父乘之还马见女輙怒父杀马曝皮于庭皮起抱女去化为蚕于树今人以蚕为女儿盖古之遗语也】收其园客之茧【神仙传园客者济隂人尝种五色香草忽有五色蛾集草上客收而荐之以布生华蚕马至蚕时有一女自来助客养蚕得茧二十枚大如瓮毎一茧缫六七日丝乃尽缫讫此女与园客俱仙去】三盆事毕【礼记祭仪云缫三盆手郑注云三盆者三淹也】可献之于王公【左传可羞于王公】六服功成【周礼司服掌王之六服】可陈之于宗庙【礼记月令云蚕事既登分茧称丝效功以供郊庙之服】昔三王季末五霸凌迟礼乐自出于诸侯征伐不由于天子【孔安国论语注平王东迁周始微弱诸侯自作礼乐专行征伐】遂令列国命妇窃三宫之礼容连伯嫔嫱僭九重之秘式【尚书大传天子诸侯必有公桑蚕室就川而为之火昕之朝夫人浴种于川后汉书贵人劝蚕瑇瑁加簪耳○按古礼如此何后世僭窃效之】圣朝八纮同贯【扬雄解嘲耀八纮音义云八纮八方之纲维也范谷梁传序华戎同贯】四海为家【尔雅九夷八蛮六戎五狄谓之四海张衡西京赋方今掩四海而为家】芟徃帝之浇风削前王之政【梁陆倕石阙铭厯代规模前王典故莫不芟夷剪截允执厥中】自我作古何礼之拘【张衡西京赋自君作故何礼之拘】化俗调甿斯为折中王尧所请理未通方【唐书选士之通方】如愚所裁告记为允导官一条【导官署即周官之防人厯代皆有唐置令丞掌防碾米麺油烛之事】
　　导官署令姚泰盗用进米二十石上米倍四十五价绢估三十价断绞不伏
　　务农重谷旷代之懿典【毛诗小序防颂僖公曰务农重谷孔颖逹正义云其美政如此】税熟贡新经邦之雅训【周兴嗣千文税熟贡新注云古者公田上熟亩税二升中熟亩税一升生贡君君先荐宗庙故曰贡新】金不可食轻瑞铣以投鼃【礼含文嘉金玉帝王之瑞应尔雅黄金絶泽渭之铣燕丹子荆轲与太子游东宫轲拾瓦投鼃太子奉金瓦进之○鼃蛙同】玉不可衣弃和珍以抵鹊【韩非子和氏献璧刖足哭之王理其璞得寳遂命曰和氏之璧汉桓寛塩铁论昆山以璞玉抵鸟鹊汉书晁错曰珠玉金银饥不可食寒不可衣】一日不作天下受其饥【史记赵肃侯游大陵相谏曰耕事方急一日不作百日不食吕氏春秋神农之教曰士有当年而不耕者则天下或受其饥矣】三载斯盈海内霑其润【礼记王制云三年耕必有一年之食九年耕必有三年之食以三十年之通虽有凶旱水溢民无菜色】磨蜃而耨【淮南子古者磨蜃而耨注云蜃大蛤也磨令利用之耨】百谷所以繁滋【杨众物理论梁者黍稷之搃名稻者溉种之搃名菽者众豆之縂名三谷各二十种为六十防果之属助谷各二十凡为百谷故诗曰播厥百谷者谷众种之大名也】驱象而耕【帝王世纪舜塟苍梧下有群象为之耕】三农以之告稔【周礼三农生九谷注云山农泽农平地农】彩鸡屡见非无白壤之仪【师旷禽经首有彩毛曰山鸡张华注云尾长珍防之雨则避于岩石之下乆雨亦不出而求食○子按彩鸡乆雨不出今曰屡见则非恒雨也尚书禹贡云冀州厥土惟白壤注云无块曰壤晋卢谌诗悠悠方仪廓李善注云天地曰两仪故曰方仪】春鸟不鸣自有黄云之应【临海异物志鶗鴂一名田鹃春三月鸣昼夜不止当麦熟鸣乃止○鸟不鸣而黄云应言麦将熟也古诗云割尽黄云稻始青是也东方朔传凡占长吏东耕视天有黄云来如覆车五谷大熟豊年也録备一説】姚防防名列署受委导官【按秦汉始置导官署导择也】专司瑞鹊之禾【许氏説文禾嘉谷也粟嘉谷实也王子年拾遗记员峤之山名环邱多大鹊防采不周之粟于环邱之上粟生穟髙五丈其粟皎然如玉也】实主鸣蝉之稻【郭义防广志南方有鸣蝉稻七月熟】赤乌集耨氷粟千仓【伏侯古今注所谓赤乌日中三足乌之精降而生曾参鉏三足来集其冠毛诗乃求千斯仓】黄雀随犂秋田万亩【袁山松后汉书陈弇学尚书躬自耕种常有黄雀飞来随弇翺翔】五种燕颔之粲【周礼豫州并州宜五种郭义防广志黍有燕颔之名毛苌诗传粲粟之精凿者】粒若流珠【抱朴子黄帝列鼎湖而飞流珠】六月翟白之租【郭义防广志梁禾蔓生粉白如面六月种九月熟又云青芋稻六月熟按翟雉也翟白谓色如白雉也説文租田赋也一曰畜也】精如散玉【庄子简米曰精王子年拾遗记环邱有粟其粒皎然如玉】岂得安定之麦不进中宫【梁吴均饼説安定噎鸠之麦】长安之米窃留私室【汉书东方朔曰如以臣言无可用之宜捐弃无空索长安之米】刑名极峻法焉可逃情状难容死有余谴但平赃定律必依髙估供进所须宜从极价【唐书陆长源髙塩直贱帛估五代史汉王章命有司髙估其价价定又增谓之擡估】论次嫌则状当绞坐凖勾盾一条【张衡东京赋竒树珍果勾盾所职薛综注云勾盾官主小苑○子按汉有勾盾令典苑囿之事唐置勾盾署令二人丞四人掌薪炭鹅鸭薮泽之物又按此判旧本标题縂曰导官勾盾二条导官判具于右勾盾判原缺惜不得鷟全集补入姑録其名以竢焉】




　　龙筋凤髓判巻四
