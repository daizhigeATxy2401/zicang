鹿门子
　　唐皮日休
　　隐书凡六十篇
　　
　　醉士隐于鹿门不醉则游不游则息息于道思其所未至息于文惭其所未周故复草隐害焉呜呼古圣王能旌夫山谷民之善者意在斯乎
　　
　　或曰仲尼修春秋纪灾异近乎怪言虎贲之勇近乎力行衰国之政近乎乱立洞祭之礼近乎神将圣人之道多岐而难通也奚有不语之义也曰夫山鸣鬼哭天裂地折怪甚也圣人谓一君之暴灾埏天地故讳耳然后世之君犹有穷凶以召灾极暴以示异者矣夫桀纣之君握钩伸铁抚梁易柱手格熊罴走及虎兕力甚也圣人隐而不言惧尚力以虐物贪勇而丧生然后世之君犹有喜角抵而忘政受拔拒而过贤者寒浞窃室子顽通母乱甚也圣人隐而不言惧来世之君为她豕民为淫蜮然后世之君犹有易内以乱国通室以乱邦者夏启畜乘龙周穆燕瑶池神甚也圣人隐而不言惧来世之君以幻化致其物以左道成其乐后世之君犹有黩封禅以求生恣祠祀以祈欲者呜呼圣人发一言为当世师行一行为来世轨岂容易而传哉当仲尼之时苟语怪力乱神也吾恐后世之君怪者不在于妖祥而茌于政教也力者不在于角抵而在于侵凌也乱者不在于袵席而在于天下也种者不在于机鬼而在于宗庙也若然之戏必以俎豆焉在乎修哉盖修而至者颜子也孟轲也若圣人者天资也非修而至也
　　
　　穷山人尽行也大江人尽涉也然而不幸者有遇虎兕之暴蛟龙之患者矣岂以是而止者哉夫途有遇是患而死者继其踵者惟恐其行之不速也今之士为名与势苟刑祸及流窜至是监刀锯者必名人司流窜者必势士继其踵者惟恐其位之不远也呜呼名与势然也吾患其内虎兕乎蛟龙乎是天不为人幸也非人也其或披林逐虎兕入水婴蛟龙遇其患也是人不为天幸也非天也若是以遇祸则终身所为心之驵侩焉君子不为其所不为小人为其所不为
　　
　　可以威而不威可以杀而不杀难也
　　
　　洁者不观其穷观其富也慎者不观其危观其势也苟当穷能洁当危能慎戒也非真也
　　
　　古之官人也以天下为己累故己忧之今之官人也以己为天下累故人忧之今道有赤子将为牛马所践见之者无问贤不宵皆惕惕然皆欲驱牛马以活之至夫国有弱君室有色妇有谋其国欲其室者惟恨其君与夫不罹赤子之祸也噫是复何心哉
　　
　　孟子曰伯夷隘柳下惠不恭伊尹五就汤五就桀皮子采廉于伯夷廉于天下不为隘矣择和于下惠和于天下不为不恭矣取志于伊尹志于天下不为不大矣
　　
　　天有造化圣人以教化裨之地有生育圣人以养育裨之四时有信圣人以诚信裨之雨曜有明圣人以文明裨之噫裨于天地者何独圣人虽禽兽昆虫云物亦不能自顺其化麟凤稗于祥瑞也蛟龙裨于润者其道也岂多歧哉
　　
　　民之性多暴圣人导之以其仁民性多逆圣人导之以其义民性多纵圣人导之以其礼民性多愚圣人导之以其智民性多妄圣人导之以其信若然者圣人导之以天下贤人导之于国众人导之于家后之人反导为取反取为夺故取天下以仁得天下而不仁矣取国以义得国而不义矣取名位以礼得名位而不礼矣取权势以智得权势而不智矣取朋友以信得朋友而不信矣尧舜导而得也非取也得之而仁殷周取而得也得之亦仁吾谓自巨君孟德已后行仁义礼智者皆夺而得者也悲夫
　　
　　文学之于人也譬乎药善服有济不善服反为害
　　
　　或曰圣人见一善必汲汲慕之夫丹朱商均虽曰不肯岂便毒于豺虎哉何其嗣之远也且善足以保身不足以保天下噫丹朱商均苟非尧舜之子一身且不保况天下哉
　　
　　毁人者自毁之誉人者自誉之夫毁人者人亦毁之不曰自毁乎誉人者人亦誉之不曰自誉乎
　　
　　或曰神农牛首蜚仲鸟身信乎哉曰非形也象也夫枭羊【豸契】貐尚犹类人况圣贤也哉
　　
　　或曰夏禹为黄熊信乎哉曰非也戚也夫简狄吞鸟卵而生契姜嫄履大迹而产稷是也当禹之母梦熊而生耳不然者禹诚是熊吾以圣人为罔象也
　　
　　或曰孟子云予何人也舜何人也是圣人皆可修而至乎曰圣人天也非修而至者也夫知道然后能修能修然后能圣且尧为唐侯二十而德盛舜为鳏民二十以孝闻焉在乎修哉后稷之戏必以藐殖仲尼泽也昆虫稗于地气也云物裨于天候也而况于圣人乎况于鬼神乎故纡大君之组绶食生人之膏血苟不仁而位是不裨于禄食也况能裨于天地乎吾乃知是禽兽昆虫云物不窃于天地之覆焘也
　　
　　舟之有<木>犹人之有道也袍不安也舟之行匪<木>不进是不安而安也人之行也犹舟之有<木>匪道不行是不行而行也夫秦失<木>于项项遗<木>于汉是圣人之道不安其所安小人之道安其所不安也伊尹之道一介不以与人一介不以取诸人吾得志弗为也与之以道取之以道天下可也况一介哉伊尹之道近乎执吾去执而取廉者也伯夷弗仕非君弗治非民治则进乱则退吾得志弗为也不仕非君孰行其道不治非民孰急天下以非君乎汤不当事桀文王不当事纣也以非民乎桀民不赴般纣士不归周矣故伯夷之道过乎高吾去高而取介者也
　　
　　柳下惠可事非君可使非民与恶人言虽袒裼裸裎于我侧尔焉能浼我哉吾得志弗为也夫蚍蜉岂过人而有礼哉民之下者亦若是而已柳下惠之道过乎溷吾去溷而取辩者也
　　
　　于戏黄巷之内圣贤者皆在焉慕而不可及爱而不可必郁郁于厉夫至乎是者为心乎为身乎心则劳身则惫呜呼道果不在于自用
　　
　　古之奢也吾不奢古之俭也吾不俭适管晏之中或可矣噫古之奢也僭今之奢也滥古之俭也性今之俭也名
　　
　　学而废者不若不学而废者学而废者恃学而有骄骄必辱不学而废者愧己而自卑卑则全勇多于人谓之暴才多于德谓之妖
　　
　　小善乱德小才耗道
　　以有善而不进以有才而不修孔门之徒耻也
　　
　　古之隐也志在其中今之隐也爵在其中吏不与姧罔期而姧罔自至贾竖不与不仁期而不仁自至呜呼吏非被重刑不知姧罔之丧己贾竖非遭极祸不知不仁之害躬也夫易化而善者齐民也唯吏与贾竖难哉
　　
　　人之肆其志者其如后患何圣人能与人道不能与人志
　　
　　呜呼才望显于时者殆哉一君子爱之百小人妬之一爱固不胜于百妬其为进也难不以尧舜之心为君者具君也不以伊尹周公之心为臣者具臣也
　　
　　造父善御不能御驽骆公输善匠不能匠散木吾知夫不教之民也岂易御而易匠者哉阳货者仲尼之驽骀也牙卿者仲尼之散木也
　　
　　或曰子之道有以迈千人子之貌固不足加于众噫何哉曰亦何异哉伊皐亦人矣孔颜亦人耳不思而立言不知而定交吾其惮也
　　
　　知道而不行知觉而不举甚乎穿窬也夫盗也者不能尽一室如不行道足以丧身不举贤足以亡国金贝珠玑非能言而利物者也至夫有国者宝之甚乎贤惜之过乎圣如失道而有乱国且输人况夫金贝珠玑哉
　　
　　圣人行道而守法贤人行法而守道众人侮道而货法古之决狱得民情也哀今之决狱得民情也喜哀之也哀其化之不行喜之者喜其赏之必至周公为天子下白屋之土今观于一命之士接白屋之士斯礼遂亡悲夫
　　
　　幸君之急而见惩（纟乚）己之雠而为直因躬不好者而为廉因人不乐者以为正大人不由也圣人之道犹坦途诸子之道犹斜径坦途无不之也斜径亦无不之也然适坦途者有津粱之斜径者苦荆棘
　　
　　三王之世民知生而不知化五帝之世民知化而不知德毁人者失其直誉人者失其实近于乡原之人哉
　　
　　惮势而交人势劣而交道息希利而友人利薄而友道退明君善全臣者不狎哲士善全友者不昵或曰我善治苑囿我善视禽兽我善用兵我善聚赋古之谓贼民今之所谓贼臣
　　
　　虸蚄能害稼不能害人姧邪善害人害稼者有时而稔是不害也虽有祝蛇之佞宋朝之美其害人也可胜道哉
　　
　　或问君子之道何如则可以常行矣曰去四蔽用四正则可以常行矣曰何以言之见贤不能亲闻义不能伏当乱不能正当利不能节此之谓四蔽道不正不言礼不正不行文不正不修人不正不见此之谓四正鹓鸾不常见君子慕焉莺鸠常见小人捕焉噫君手之出处亦犹夫鹓鸾而巳矣
　　
　　不位而尊者曰道不货而富者曰文噫吾将谓得时乎尊而骄者不为矣吾将谓失时乎富而安者吾为矣
　　
　　或曰将处乎世如何则可以免乎谤曰去六邪用四尊则可矣曰何以言曰谏未深而谤君交未至而责有居未安而罪国家不俭而罪岁道不高而凌贵志不定而羡富此之谓六邪也自尊其道尧舜不得而卑也自尊其亲天下不得而绌也自尊其己孩孺不得而娱也自尊其志刀锯不得而威也此之谓四尊也
　　
　　爱虽至而不媟雠已危而不挤势方盛而知足利正中而识己岂小人之能哉
　　
　　以俭而获罪犹远乎奢以退而遇谤尚愈乎进弓箕之家生子而舍乎弓箕陶旊之家生子而舍乎陶旊噫吾之道犹弓旌陶旊乎
　　
　　自漠至今民产半入乎公者其惟桑弘羊孔仅乎卫青霍去病乎设过圣天子吾知乎桑孔不过乎贾竖卫霍不过乎士伍
　　
　　古之杀人也怒今之杀人也笑
　　
　　古之用贤也为国今之用贤也为家
　　
　　古之酗醟也为酒今之酗醟也为人
　　
　　古之置吏也将以逐盗今之置吏也将以为盗
　　
　　或曰杨墨有道乎曰噫饯格簺皆有道也何啻乎杨墨哉吾知夫今之人嗜杨墨之道者其一夫之族耳
　　
